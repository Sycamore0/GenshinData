珊瑚宮者，初為海淵，後有大蛇渡來，盤桓而升渦流，塑珊瑚而成島。是故珊瑚宮人名之「海祇島」，蓋以大蛇為神也。
海祇之人自稱海民，奉大蛇遠呂羽氏尊。海祇島以神宮為高府，無將軍奉行之疇。大小事務仰賴諸巫女，巫女之首曰「現人神巫女」，統領政事、祭典。
往年魔神混戰，雷電大御所將軍殿下定稻妻全土於一元，眾皆震悚俯首，各安其位，或有直遭殄滅，再無非分之妄。大蛇遠呂羽氏尊原素與鳴神以西界為分野，相安無礙，是時忽橫生歹意，舉力東侵。
戰事酷烈，民生慘苦。兩方鏖戰今八醞島，皆多有傷亡，大御所殿下之愛將天狗笹百合亦隕落其間。大蛇終為大御所殿下斬殺，薨於八醞島。
自此以後，珊瑚宮遣使降服，尊稻妻幕府為大宗主也。