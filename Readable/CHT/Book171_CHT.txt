……

凡工商萬業，如泉如流，起於山岩，終於汪洋。人心所繫，無非錙銖，因勢利導，則縱橫自如。權者，勢也，其遏不公，繫約契，而導萬利；非因強而欺弱，亦非藉弱而抑強。須知交易往來、疏通金流之道，乃至公至正之道。
或問曰：「民失其業，無恆產給食，無片瓦遮身，田舍毀棄，盡作勞力，而巨賈廳堂金玉盈門，何道之有？」
此言謬甚。逐利之流如浪淘金沙，汰者甚眾；又似谷間激流，生生不息。貧者不長居其貧，富者亦不恆持其財，則府庫充盈、國土安衡無虞。
故解私禁、擴公市、革府門，乃必然之業。接濟之事，易滋怠惰，不宜濫行，合應縮減；千岩之軍，鎮撫不平，外平盜賊，內安萬民，宜當充擴。

……

帝君雖壽，余等亦當有備而無憂。璃月之永固，人世之綢繆，願據此大計，徐徐而行。革新之務，宜緩圖之，不可失慮急求。恰如岩底秉燭削鑿，久而珠璣寶玉竟出，璃月繁事亦當如是。