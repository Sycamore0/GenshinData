天地諸元，唯岩永固。
固岩之本，在於正宗。
明規善矩，岩王妙玄。
平斷善惡，淨流清海。
離諸危厄，鎮滅妖魔。

璣衡既立，洪流稍卻。
又率諸仙，夜叉登先。
民人勇健，鬼物悚然。
帝君塑岩，投之成山。
海魔既伏，諸業善焉。

諸魔雖定，魂魄毋息。
墮於海淵，蠢蠢虯攣。
忿怒愚癡，怨憎嗔恚。
流毒江海，邪鬼孳生。
邪鬼瘴癘，出於怨魔。

有五護法，岩王遣之。
祓孽除惡，平怨止嗔。
山崩岩動，金光如狂。
凶蠻險惡，五者餘一。
金鵬夜叉，護堅壁安。

自此為始，復年如故。
諸仙人者，超絕雲間。
諸夜叉者，不知終焉。
以此犧牲，慰諸亡魂。
以此燈火，祭告帝君。