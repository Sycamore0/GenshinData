
注曰：山輝砦今訛為「山輝岩」，久經頹落，化為山岩，不復初時風貌。

「…」

有塵王魔神名歸終者，與岩王交好，設強弩拱衛天衡，曰「歸終機」；又率其民眾居天衡北，耕田為業。其盛時阡陌交通，市鎮農田遠至石門而不絕。歸終嘗謂岩王：「今我離民，皆安居樂業，幾同歸鄉，莫如名之歸離原。」岩王稱善。歸離原故而得其名。

注曰：後諸魔神謀位，大亂遽起。雖諸仙人奮戰力保，然戰事雜亂，歸離原深受混戰之苦，塵神歸終亦薨於其中。故岩王帝君遷其民入天衡之南，歸離原自此荒廢，不復往日之繁盛。

「…」

岩王平定諸魔神，仙人夜叉各安其位，璃月復歸平和。此前魔神混戰千年，桑田盡毀。璃月之民遂以商賈、巧工為業。其佼佼者聯合一體，名之「七星」。故璃月港雛形既成。七星下轄又有八門，內外諸業無所不包。又有千岩之軍聽令七星，內撫民眾，外鎮妖魔。是所謂岩王帝君之治。
