ปริศนาข้อที่ 1: อะไรเอ่ยสี่เท้าในตอนเช้า สองเท้าในตอนกลางวัน สามเท้าในตอนกลางคืน?
เฉลย: Vishap ที่แปลงกายเป็นมนุษย์ไปร่วมงานเลี้ยงเต้นรำ แต่ดันสะดุดล้มจนขาหัก เลยต้องใช้ไม้เท้าช่วยพยุงเวลาเดิน
ที่จริงแล้วบรรดานักปราชญ์ชื่นชอบคำตอบนี้มากที่สุด และบ่อยครั้งก็มีแต่เด็ก ๆ เท่านั้นที่จะตอบได้อย่างถูกต้อง สำหรับผู้ใหญ่ การที่ Vishap แปลงกายเป็นมนุษย์นั้นถือเป็นแผนลับที่น่ากลัว ตามคำทำนายโบราณ ราชามังกรแห่งธาตุน้ำนั้นจะต้องกลับมาเกิดใหม่ในร่างมนุษย์อย่างแน่นอน แต่สำหรับเด็กแล้ว กลับเป็นการเผยให้เห็นถึงความเป็นไปได้ในการเข้าใจซึ่งกันและกัน
แต่การทำให้ Vishap ดูน่ารักแบบนี้ก็มีข้อเสียอยู่เหมือนกัน แม้ว่ามันจะขจัดความกลัว แต่ก็ทำให้พวกเด็ก ๆ สูญเสียการระแวดระวังตัวไปด้วยเช่นกัน
(ทายาทมังกรทะเลได้วิวัฒนาการเป็นธาตุอื่น ๆ จึงสูญเสียความบริสุทธิ์ของพวกมันไป พวกมันจะไม่มีราชามังกรถือกำเนิดจากกลุ่มของพวกมันอีกต่อไปแล้ว)

ปริศนาข้อที่ 2: สิ่งนี้มีแค่ปากเดียว แต่กลับมีสี่เท้า สองเท้า และสามเท้า อะไรเอ่ยที่ขาดทักษะในการแปลงร่างเป็นอื่น แต่กลับสามารถค้นพบผืนดิน ทะเล และท้องฟ้า อะไรเอ่ยที่ยิ่งใช้ขาเดินมากเท่าไหร่ ก็จะยิ่งอ่อนแรงลงเท่านั้น?
เฉลย: มนุษย์
มนุษย์ยามทารกนั้นคลานสี่เท้า พอโตขึ้นก็จะเริ่มเดินด้วยสองเท้า และพอแก่ชราก็ต้องใช้ไม้ค้ำยัน คำตอบของคำถามคลาสสิกนี้จะต้องเป็นมนุษย์แน่นอนอย่างไม่ต้องสงสัย

ปริศนาข้อที่ 3: อะไรเอ่ยที่มีแค่ปากเดียว แต่กลับมีสี่เท้าและสองเท้า
เฉลย: ชีวิตของปศุสัตว์
ปริศนานี้เป็นปริศนาที่เก่าแก่มาก เมื่อก่อนเราเข้าใจความหมายของสิ่งมีชีวิตชนิดนี้จากการอ่านตำราเท่านั้น "สี่เท้า" หมายถึงสัตว์สี่เท้าเช่น Aux, Hors และ Foreste Bore หลังจากที่ Byakuyakoku พังทลายและร่วงหล่น สัตว์เหล่านี้จึงตายไปในสองชั่วอายุของมัน เนื่องจากสภาพแวดล้อมและอาหารที่ขาดแคลน
ในช่วงเวลาตั้งแต่การมาถึงของ Watatsumi Omikami ได้มีผู้คนบางส่วนไปที่เหนือผืนทะเลเพื่อสร้างที่อยู่อาศัย และแลกเปลี่ยนวัฒนธรรม ดังนั้นเราจึงสามารถสำรวจและพิสูจน์ชื่อสามัญของสิ่งมีชีวิตเหล่านี้ได้ ตามคำทำนายของนักบวชและท่าน Omikami ไม่ช้าก็เร็ว พวกเราทุกคนจะได้ขึ้นไปอยู่เหนือผืนทะเล ดังนั้นการแก้ไขชื่อให้ถูกต้องจึงเป็นเรื่องที่จำเป็นอย่างยิ่ง
"Aux" หมายถึงวัวควาย, "Hors" หมายถึงม้า และ "Foreste Bore" หมายถึงหมูป่า

ปริศนาข้อที่ 4: มีสองพี่น้องคู่หนึ่ง พวกเธอจะให้กำเนิดกันและกันออกมาทุกวัน พวกเธอคือใครกันนะ?
เฉลย: กลางวันและกลางคืน หรือ ราตรีสีขาวและราตรีนิรันดร์
ปริศนานี้เข้าใจได้ง่ายมาก วันคืนผลัดเปลี่ยนหมุนเวียน ส่วนที่ Byakuyakoku ก็เป็นราตรีสีขาวและราตรีนิรันดร์ของ Dainichi Mikoshi ถึงแม้ก่อนหน้าที่ Dainichi Mikoshi จะออกแบบเสร็จสมบูรณ์ จะมีเพียงราตรีนิรันดร์ แต่ก็ไม่ได้ส่งผลกระทบต่อแสงในยามกลางวันที่ผู้คนเคยพบเห็น
อย่างไรก็ตาม ชื่อแรกเริ่มของปรากฏการณ์ภาพมายาพิเศษใน Byakuyakoku และเงาบาปนั้นต่างก็ถูกเรียกว่า "Eidolons" เพราะผู้คนเชื่อกันว่าคุณลักษณะพื้นฐานของทั้งสองอย่างนั้นเหมือนกัน ต่อมาด้วยการมาถึงของ Watatsumi Omikami ทำให้ผู้คนเริ่มเข้าใจปรากฏการณ์ทั้งสอง และเริ่มตั้งชื่อให้แตกต่างกัน แม้จะไม่มีกลางวัน แต่ภาพมายาที่ปรากฏในราตรีสีขาวก็ยังถูกเรียกว่า "Sunfire Phantasm" ส่วนในราตรีนิรันดร์จะถูกเรียกว่า "Ghostfire Phantasm" เมื่อเวลาผ่านไป ทั้งสองอย่างจึงถูกเรียกรวมกันว่า "Sunfire Phantasm" เนื่องจากโดยหลักพื้นฐานแล้วทั้งสองอย่างคือสิ่งเดียวกัน

ปริศนาข้อที่ 5: ฉันคือทายาทแห่งความมืดมิด ผู้เป็นบิดาแห่งแสงสว่าง ฉันคือนกที่ไร้ปีก บินขึ้นจากพื้นดินสู่ท้องฟ้า ผู้ที่หลั่งน้ำตาเมื่อเห็นฉันไม่ได้มาจากความเศร้าโศก เมื่อสายลมอ่อนพัดมา ฉันที่เพิ่งเกิดมาก็พลันมลายหายไป
เฉลย: คำตอบคือควัน นกคือสิ่งมีชีวิตที่มีปีกและบินได้ จึงเป็นเรื่องปกติที่จะไม่เคยพบเห็นพวกมันใน Enkanomiya

ปริศนาข้อที่ 6: บิดาคนหนึ่งมีบุตร 12 คน บุตรแต่ละคนต่างก็มีบุตรสาวที่รูปร่างหน้าตาแตกต่างกันไป 60 คน บุตรสาวเหล่านั้นมีทั้งผิวขาวและผิวดำ วนเวียนซ้ำแล้วซ้ำเล่า ครอบครัวของพวกเขานั้นเป็นอมตะ แต่จะค่อย ๆ เหี่ยวเฉาลง แล้วใครกันที่เป็นบิดา?
เฉลย: คำตอบก็คือ "ปี" หลานสาวผิวขาวและดำ 60 คน อาจจะทำให้ชาว Byakuyakoku สับสนอยู่บ้าง แต่หากเข้าใจปริศนาข้อที่ 4 แล้ว ก็จะรู้ว่ามันหมายถึงอะไร
ในสมัยโบราณเคยมีภาคต่อของปริศนานี้ ความหมายโดยประมาณก็คือ หลานสาวแต่ละคนต่างก็มีบุตรอีกคนละ 12 คน บุตรของมารดาแต่ละคนต่างก็คลอดหลานออกมาอีกคนละ 60 คน หลานทั้งหมดเองก็มีบุตรของตัวเองอีกคนละ 60 คน และบุตรแต่ละคนก็มีบุตรหลานของตัวเองอีก จนในท้ายที่สุด บุตรหลานทั้งหมดก็ได้ร่วมกันให้กำเนิดบุตรคนแรก และคนเดียว บุตรหลานคนนั้นก็คือ Tokoyo Ookami หรือก็คือ มารดาของทั้ง 14 พันล้าน "ปี"
Watatsumi Omikami ห้ามมิให้มีการเผยแพร่ปริศนาเหล่านี้

...

"ภาคผนวก" - บุคคลในประวัติศาสตร์, ชื่อดั้งเดิมของพวกเขา - ชื่อที่ถูกแก้ไขในแบบ Narukami

Kairos - Tokoyo Ookami
...Eris - Arisu
Abrax - Aberaku
Charon - Ka...
Spartacus - Supada
Emma - Ema
... - Koi
Antigone, Antigonus - Antei
...
...
Erebos, Erebus - Eboshi
Echion - Eki
Udaeus ... - Uda
Asclepius - Surepio
...