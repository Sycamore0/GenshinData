เขี้ยวทะลุฟ้า
ครั้งหนึ่งมันเคยเจาะทะลุเกล็ดทองคำสีดำของประเทศโบราณ
และเจาะลำคอของเหล่าลูกหลานบาปหนาของประเทศโบราณ

ครั้งหนึ่ง Mondstadt เคยถูกคุกคามโดยเงาของมังกร Durin
ความอิจฉาของมันให้กำเนิดความชั่วร้ายและความชั่วร้ายกระจายพิษไปสู่สิ่งมีชีวิตบนโลก
ในวันที่มืดมิดนั้น Mondstadt รายล้อมไปด้วยอสูรและดินแดนที่แห้งแล้ง
เทพเจ้าแห่งสายลมมาเพื่อฟังเสียงร้องของประชาชนและปลุกมังกรแห่งสายลม Dvalin:
จากนั้น Dvalin ก็บินขึ้นไปในสายลม ทะลุผ่านท้องฟ้าและรับคำสั่งให้ต่อสู้เพื่อชีวิตทั้งหลาย

Dvalin ต่อสู้กับอสูรมังกรด้วยพรของเทพแห่งสายลม การต่อสู้ของมังกรยักษ์ในท้องฟ้าทำให้เมฆแตกสลาย
สายลมนับพันนำพาพิษ พระอาทิตย์สีจางลง ท้องฟ้ามอดไหม้ราวกับเป็นวันสิ้นโลก
ในตอนสุดท้ายของการต่อสู้อันดุเดือด เขี้ยวอันแหลมคมของ Dvalin ที่ได้รับพรก็เจาะทะลุคอหอยของ Durin
Durin ร่วงหล่นลงสู่พื้น ส่วน Dvalin ก็ได้รับพิษจากเลือดที่เป็นมลทินของ Durin

Dvalin ไม่สามารถทนความเจ็บปวดได้และหมดสติไป
แม้แต่กวีที่ฉลาดหลักแหลมที่สุดก็ไม่รู้ว่า Dvalin ไปที่ไหน
ระหว่างการจำศีลที่ยาวนานถึงร้อยปี เหล่าผู้คนของ Mondstadt ก็ลืมเลือนเรื่องราวการต่อสู้ของ Dvalin 
เมื่อ Dvalin ลืมตาตื่นขึ้นมาและไม่ได้ยินเสียงพิณของสหายรัก
เหล่าผู้คนที่เคยช่วยไว้ก็ต่างหวาดกลัวและเรียกว่า "มังกรอสูร"

สุดท้ายแล้วเกียรติยศฟื้นคืนและพิษจะถูกชำระให้บริสุทธิ์ในที่สุด
ท่วงทำนองเพลงของนักกวีจะปลุกความทรงจำของผู้คนในที่สุด
ดาบคมเล่มนี้เป็นความปรารถนาของ Dvalin เพื่อฟื้นฟูชื่อเสียงของมัน

