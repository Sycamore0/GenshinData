เหล่าคนแคระทั้งหกแสดงความภักดีต่อเจ้าหญิงและเจ้าชายและอยู่กับเจ้านายคนใหม่ของพวกเขาเสมอ แต่อย่างไรก็ตามพวกเขาคือสิ่งชั่วร้ายที่กำเนิดมาจาก Land of Night ธรรมชาติของพวกเขานั้นเป็นสิ่งที่ต่ำช้า การเดินทางสู่ประเทศแห่งแสงนั้นเป็นการเดินทางที่ยาวนานและยากลำบากซึ่งค่อย ๆ ปลุกสันดานดิบที่ชั่วร้ายของพวกเขาให้ค่อย ๆ ตื่นขึ้น
ความปองร้ายเกิดจากการก่อตัวของความขลาดกลัว แผนการผุดขึ้นมาภายใต้ความคิดที่ชั่วร้าย คนแคระทั้งหกรวมตัวกันเพื่อเริ่มแผนการที่ชั่วร้ายของพวกเขา
คนแคระตาบอดเบิกดวงตาที่กลวงโบ๋ของเขาและรับแสงอย่างตะกละตะกลาม:
"ทำไมไม่ปล่อยให้เจ้าชายอยู่กับเราตลอดไป เมื่อเทียบกับความเชื่อโชคลางและสัญญาที่ไร้ประโยชน์แล้ว ทำไมไม่คว้าแสงสว่างที่ตรงหน้าและส่องทิศทางไปในอนาคต? จากมุมมองของฉัน นี่ถึงเรียกว่ามีวิสัยทัศน์"
คนแคระผู้โง่เขลาเปิดหัวที่เต็มไปด้วยหูดเพื่อรับอากาศอย่างไม่รู้จักพอ:
"หึหึ ฉัน ฉันว่าพวกเราลักพาตัวเจ้าชายมาและใช้... ใช้เขาให้ทำให้เราฉลาดขึ้น... นั่นถึงจะเรียกว่าวิธีที่ฉลาด!"
คนแคระขี้ขลาดชูกำปั้นขึ้นบนอากาศและตะโกน:
"เจ้าเด็กพวกนั้นแค่ช่วยพวกเราไว้นิดหน่อยละก็มาทำตัวเป็นเจ้านาย ฉันจะต้องประกาศศักดาให้พวกมันได้รู้!"
คนแคระตัวหดย่นตาของเขาด้วยความรังเกียจ ผิวหน้าของเขาย่นเหมือนกระดาษที่ยับยู่ยี่
"พี่น้อง พวกเธอใช้เวลาหลบซ่อนอยู่ในเงามืดนานจนมันทำให้การตัดสินใจของพวกเธอผิดเพี้ยน มันคือชีวิตใหม่ที่พวกเราต้องเอาตัวรอด ฉันว่าเอาศพของเจ้าชายนั่นมาทำเป็นปุ๋ยให้กับสวนของพวกเราดีกว่า"
คนแคระผู้ประมาทขมวดคิ้ว:
"เราควรจะรีบจัดการเรื่องนี้ดีกว่า... ถ้าไม่ใช่เพราะพวกเขา ความคิดชั่วร้ายเหล่านี้จะไม่เข้ามาในความคิดของฉัน ฉันจะไปลังเลเศร้าโศกทำไม?"
ที่ตรงนั้นมีเพียงคนแคระคนเดียวที่ปิดปากเงียบไม่พูดอะไร ในจิตใจของเขานั้นไม่ใช่ไม่ชั่วร้าย แต่ความรู้สึกผิดที่จะทรยศต่อผู้ที่ช่วยตัวเองทำให้เขาปิดปากเงียบ ถึงจะเป็นอย่างนั้นความรู้สึกผิดก็ยังไม่สามารถเอาชนะตัวตนที่ต่ำช้าได้และคนแคระก็เข้าร่วมแผนการในที่สุด... พวกเขาตัดสินใจที่จะวางยาพิษในน้ำของเจ้าชาย