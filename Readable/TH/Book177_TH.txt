...
สภาพอากาศในวันนี้ก็ยังคงโหดร้ายเหมือนเดิม
ถึงแม้ว่าพายุหิมะจะซาลงไปบ้าง แต่บางครั้งก็ยังพัดซะจนลืมตาไม่ขึ้นอยู่ดี
ทำให้ฉันนึกถึงคำพรรณนาที่ครั้งหนึ่งฉันเคยได้เห็นในบทกวีโบราณ ซึ่งเปรียบเปรยพายุหิมะราวกับการร่ายรำของดาบเหล็กสีซีด

แต่ก็เหมือนดั่งที่ท่าน Landrich ครั้งหนึ่งเคยพูดไว้ ไม่ว่าจะต้องพบเจอกับความยากลำบากอะไร ก็มีแต่ต้องมุ่งเดินต่อไปเท่านั้น
จะต้องนำความสำเร็จอันยิ่งใหญ่กลับไปสู่ Mondstadt ให้ได้
แบบนี้เท่านั้น จึงจะคู่ควรกับความคาดหวังของท่าน Landrich จึงจะนำพามาซึ่งชื่อเสียงสู่ตระกูลของฉัน จึงจะสามารถขจัดความหยิ่งผยองของกลุ่มกบฏที่ไม่สงบทิ้งไป

อ้างอิงจากคำจารึก พวกเราจึงตัดสินใจที่จะไม่ไปสำรวจ<color=#FFE14BFF>ห้องใต้ดินของโบราณสถานที่อยู่ทางตะวันตกเฉียงใต้</color>ตามแผนเดิม แต่จะไปที่ห้องลับซึ่งถูกปิดล็อกแทน
ตามที่นายน้อย Eberhart ตีความข้อความในจารึกออกมา ภายในนั้นน่าจะมีภาพจิตรกรรมฝาผนังที่น่าสนใจและอาวุธบางอย่างที่ทำขึ้นจาก Starsilver เก็บไว้อยู่
หากเป็นเช่นนั้นจริง ก็น่าจะเป็นการค้นพบทางประวัติศาสตร์ที่ยิ่งใหญ่ที่สุดในรอบหลายสิบปีล่ะนะ

...ถึงแม้ว่าท่าน Ingbert จะพูดไว้อย่างนั้น แต่ฉันก็ยังทำใจลืมเรื่องของเพื่อนร่วมทางที่หายไปท่ามกลางพายุหิมะเมื่อไม่กี่วันก่อนไม่ได้อยู่ดี
แต่ก็หวังว่าพวกเขาจะเป็นเหมือนอย่างที่นายน้อย Eberhart พูดเอาไว้ ว่าเป็นเหล่าลูกหลานของชนชั้นสูงผู้ผ่านการฝึกอย่างเข้มงวดตั้งแต่ยังเล็ก ซึ่งมีความสามารถพอที่จะพาตัวเองกลับไปยังแคมป์ได้ด้วยตัวคนเดียว

อีกเดี๋ยวก็จะออกจาก <color=#FFE14BFF>South Base Camp</color> แล้ว เพื่อเข้าไปยังส่วนลึกของโบราณสถานต่อไป
คราวนี้จะต้องสำรวจความมั่นคงของโครงสร้างของโบราณสถานให้ดี ๆ