ดาบน้ำหนักเบาที่มีรูและมีการแกะสลักอย่างประณีตบนใบมีด
ดาบทำให้เกิดเสียงขลุ่ยเมื่อถูกใช้โดยผู้มีทักษะสูง โทนเสียงจะถูกกำหนดโดยมุมแกว่ง
ภายหลังจากที่คณะดนตรีถูกยุบลง ดาบนี้ก็ถูกฝังลงในดิน เมื่อเวลาผ่านไปนานหลายปี ตอนนี้มันไม่สามารถส่งเสียงได้แล้ว
อย่างไรก็ตามในปัจจุบันนี้มันยังคงเป็นอาวุธที่อันตราย

มีนักรำดาบที่มีฝีมืออยู่มากมายในคณะดนตรีพเนจร
เธอถูกส่งไปในฐานะทาสนักสู้หลังจากแผนการของคณะดนตรีเพื่อพิชิตชนชั้นสูงล้มเหลวลง

แม้ว่าจะสูญเสียความหวังทั้งหมดที่มี สูญเสียเพื่อนร่วมอุดมการณ์ แต่ในการต่อสู้ที่อยู่ระหว่างความเป็นและตายนั้น
ดาบของเธอยังคงขับขานบทเพลงและส่องแสงเป็นประกายราวกับแสงแห่งรุ่งอรุณ ซึ่งจากนั้นเธอก็ถูกเรียกว่า "นักดาบหญิงแห่งแสงอรุณ"

อัศวินรุ่งอรุณ Ragnvindr นั้นครั้งหนึ่งเคยเป็นอัศวินผู้ดูแล
ในตอนที่คอยตามดูแลเหล่านักสู้นั้น เขาเกิดประทับใจระบำดาบของเธอ
จากนั้นเขาจึงตั้งชื่อให้แก่ตัวเองว่าอัศวินแห่งรุ่งอรุณและตั้งเป้าหมายถึงสิ่งที่ตนพึงกระทำในชีวิต

