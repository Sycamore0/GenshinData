บันทึกวันหยุด

เกณฑ์คนงานในเมือง Gurabad
ภายใต้คำบัญชาการของ Parvezravan จิตวิญญาณแห่งชัยชนะ และบุญคุณที่ท่วมท้นของ Al-Ahmar เราจึงสามารถตั้งค่ายที่ป้องกันพวกคนทำชั่วที่แสนโหดร้าย ณ ที่แห่งนี้ได้

ควรมีการรับรองให้ค่าตอบแทนสูง, มีสวัสดิการและสภาพคล่องทางการเงิน เพื่อให้คนงานหาอาหารกับเสื้อผ้าเอง และรับผิดชอบความปลอดภัยในชีวิตตัวเองได้
ควรรับรองว่านักวิชาการด้านกฎหมาย, ทหารและแพทย์พร้อมในการปฏิบัติหน้าที่ เพื่อที่จะจัดการเมื่อคนงานได้รับบาดเจ็บ, เกิดข้อพิพาท, ผลกระทบจากอุบัติเหตุ รวมไปถึงปัญหาจากการดำเนินคดีที่เกิดจากการทำโทษทางร่างกาย
ควรรับรองว่าในสถานที่ก่อสร้างมีการตั้งร้านค้า, หอพัก, สถานพยาบาล, โรงแรม และสุสาน เพื่อหลีกเลี่ยงไม่ให้ผู้ใช้แรงงานถูกแทรกแซงจากกิจการของโลกภายนอก
ค่าแรงของผู้ใช้แรงงานจะถูกชำระตามลายลักษณ์อักษรในกระดาษที่จะถูกทำลายเมื่อถึงกำหนดเวลา ไม่ควรจ่ายชำระล่าช้า

ส่งผู้ที่แข็งแกร่งที่สุดออกไป เพื่อสร้างกำแพงสูงตระหง่านให้ค่าย
ส่งยอดฝีมือออกไป เพื่อขุดหลุมพรางให้ค่าย
ส่งผู้ที่ฉลาดที่สุดออกไป เพื่อเตรียมหอคอยสูงสำหรับสอดส่องศัตรูที่ยังมาไม่ถึง
ส่งช่างฝีมือประณีตที่สุดออกไป เพื่อทำดาบและง้าวสำหรับเหล่านักรบที่จะมาถึง
ตั้งแต่เริ่มขุดดินหลุมแรก ไปจนถึงการตีดาบเล่มสุดท้าย ควรใช้ระยะเวลาไม่เกิน 20 วัน

มีข่าวลือที่แพร่สะพัดไปทั่วเมือง Gurabad ราวกับพายุทรายว่า มีจอมชั่วร้ายที่สวมหน้ากากทองเหลืองบนใบหน้า กำลังเรียกผู้สมรู้ร่วมคิดมารวมตัวที่โอเอซิสลับ เพื่อพยายามจะท้าประลองที่น่าขำกับ Parvezravan
จอมชั่วร้ายเห็นทรายเหลืองอร่ามและดวงอาทิตย์ที่แผดเผาเป็นศัตรู จะเรียกผู้สมรู้ร่วมคิดมารวมตัวทุกเจ็ดวัน ทุกฝ่ายควรต้องเฝ้าระวังอย่างรอบคอบ

สลักต้นเหตุแห่งความเกียจคร้าน
เพื่อให้คนยุคหลังได้รับรู้ถึงพฤติกรรมที่ไม่เป็นประโยชน์
เพื่อเตือนสติผู้ที่เกียจคร้านอย่างถึงที่สุดว่า: แรงงานคือรากฐานของเสรีภาพ

...

วันที่สอง
มีคนสำลักทรายสามคน ขอลาหยุดพักหนึ่งวัน

...

วันที่เก้า
มีคนบอกว่าถูกแดดเผาสิบคน ขอลาหยุดพักหนึ่งวัน

...

วันที่สิบหก
มีคนสำลักทรายสิบสองคน ขอลาหยุดพักหนึ่งวัน