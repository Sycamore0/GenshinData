คราวก่อนเล่าถึงตอนที่จิ้งจอกดำ Itaru มุ่งหน้าไปก่อเรื่องที่หมู่บ้าน แต่เห็นหญิงสาว 2 คน แต่งตัวเป็นคนตัดฟืนยืนอยู่บนข้างทาง ทว่าพวกเธอมีทั้งดาบ Nodachi ที่ยาวกว่า 7 ฟุต, ดาบ Kodachi และ ดาบ Wakizashi คาดอยู่ที่เอว เรียกว่ามาพร้อมอาวุธครบมือเลยทีเดียว

เมื่อพวกเธอเห็นเงาใหญ่สีดำ มุ่งหน้าเข้ามาพร้อมกับพื้นที่สั่นสะเทือนและฝุ่นที่คละคลุ้ง ก็เริ่มระวังตัว เอามือจับไว้ที่ด้ามดาบ และพูดขึ้นพร้อมกันว่า:

"ใครน่ะ? คงไม่ใช่โยไกหรอกนะ!"

เงาใหญ่นั้น ตอบกลับมาว่า:

"ฮ่า ๆ ฉันก็คือโยไก！"

ทั้งสองไม่พูดพร่ำทำเพลง รีบชักดาบขึ้นมาฟันทันที แต่นึกไม่ถึงว่า เพียงแค่โยไกตัวนั้นก้าวเท้าออกมา ก็สามารถจับข้อมือของทั้งสอง แล้วพลิกกลับได้อย่างรวดเร็ว จนดาบ Nodachi ที่ยาวกว่า 7 ฟุต ร่วงลงบนพื้น ทั้งสองตกใจมาก และรีบชักดาบ Kodachi ออกมาทันที แต่ก็ช้าไปเสียแล้ว เพราะจิ้งจอกดำตัวนั้นได้ใช้ฝ่ามือ ตบจนหญิงคนหนึ่งกระเด็น และยังคว้าตัวอีกคนขึ้นมาเหมือนกับจับไก่ยังไงอย่างงั้น พร้อมขึ้นไปเหยียบบนหน้าอกของอีกคน

"สองอสูรแห่ง Tokaku"? ปีที่แล้วฉันจัดการพวกเธอสองพี่น้อง เพราะไปรังแกชาวบ้าน วันนี้เห็นทีจะได้สั่งสอนกันอีกรอบ!"

เมื่อโจรทั้งสองได้ยินเช่นนี้ ทั้งรู้สึกอับอายและโมโห เอาแต่ขอโทษขอโพยอยู่ตลอด โดยนึกไม่ถึงว่าจิ้งจอกดำ Itaru จะโยนพวกเธอลงบนพื้น พร้อมพูดว่า:

"เอาเถอะ ในเมื่อฉันถูกท่าน Hakushin ไล่ลงมา ก็ถือว่าเป็นโยไกที่ไร้นายแล้ว พวกเธอมาร่วมผดุงความยุติธรรมไปกับฉันก็แล้วกัน ฉันจะได้ไม่เบื่อยังไงล่ะ!"