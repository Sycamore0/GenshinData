ก็เป็นอย่างนี้ ก็ไม่รู้ว่าในท้องของเจ้าหมาป่าน้อยนั้นเกิดปฏิกิริยาเคมียังไง อยู่ ๆ คำสาปของ Woobaka ก็ส่งผล!
ในคำสาปของกระรอก หัวใจของเจ้าหมาป่าน้อยถูกเสียบแทงด้วยหอกน้ำแข็ง จากนั้นมันก็กลายเป็นหมาป่าเย็นชาเป็นต้นมา เมื่อมีสัตว์ตัวอื่นมาสนใจเขา เขาก็จะด่าทอด้วยถ้อยคำที่หยาบคายหรือไม่ก็ทำเรื่องที่โหดร้าย จากนั้นเขาก็เริ่มเป็นที่รังเกียจของสัตว์ทั้งหลายอย่างช้า ๆ
จากนั้นเป็นต้นมา ฝูงหมาป่าทั้งหลายเมื่อพูดถึงเขาต่างก็จะบอกว่า：
"วู๊ฟฟ วู๊ฟฟ ~ เป็นหมาป่าที่เห็นแก่ตัวจริง ๆ เจ้าเด็กนี่น่ารังเกียจมาก ๆ"
"วู๊ฟฟ วู๊ฟฟ ~ ใช่ ๆ เป็นหมาป่าที่ใจดำชะมัด ใครก็ไม่อยากจะเข้าใกล้เขา"
จากนั้น เจ้าหมาป่าน้อยก็ต้องเสียเพื่อนไปตัวแล้วตัวเล่า เขาผู้แสนโดดเดี่ยวไม่ได้รับการต้อนรับจากป่าผืนนี้อีกต่อไปแล้วจึงทำได้แค่ออกเดินทางไปยังแดนเหนือ
พายุหิมะที่โหมกระหน่ำนั้นทำให้ไม่มีสิ่งมีชีวิตไหนสามารถเข้าไปได้ แต่หัวใจของเจ้าหมาป่าน้อยนั้นได้เย็นเป็นน้ำแข็งแล้ว มันจึงไม่เกรงกลัวต่อความหนาวเย็นอีกต่อไป
ดังนั้น เขาจึงเริ่มใช้ที่นี่เป็นบ้าน กลายเป็นหมาป่าเพียงตัวเดียวที่อาศัยอยู่ในดินแดนน้ำแข็งนี้

(ที่มุมของหน้านี้มีลายมือของเด็กผู้หญิงมาเขียนเอาไว้: "ป๊ะป๋า แล้ว woobaka ล่ะ?")