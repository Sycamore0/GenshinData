"แต่ทว่า หากความต้องการของฝ่าบาท Sher เป็นจริงขึ้นมา แล้วจะมีประโยชน์อะไรกับทุกคนกันเล่า?"
ขุนนางทางทหาร Faranges มองไปบนท้องฟ้านอกหน้าต่าง ทางช้างเผือก และดวงดาวสะท้อนประกายสีขาวลงบนใบหน้าของเธอ และส่องแสงเคล้าไปตามเส้นผมของเธอด้วย
เธออดนึกถึงครั้งแรกที่มองดูดวงดาวจากหน้าต่างบานนี้ไม่ได้ แต่ความรู้สึกเกรงขามในอดีต กลับไม่เหลืออยู่ในความทรงจำของเธออีกแล้ว ด้วยความห่างไกลจากพื้นโลกหลายร้อยปีแสง รูปลักษณ์บ้านเกิดที่ปรากฏในฝันของเธอได้ถูกบิดเบือนไปจนหมดสิ้นแล้ว
"พวกเราต่อสู้เพื่อความฝันของฝ่าบาท Sher ทั่วเขตดาวจำนวนนับไม่ถ้วนกวาดล้างชีวิตนับล้านด้วยกลอุบายและกลวิธีต่าง ๆ เพื่อมาเป็นผู้ปกครองและราชทูตของเขตดาวที่ไม่คุ้นเคยแห่งนี้... แต่ความฝันของฝ่าบาท Sher นำอะไรมาให้เราบ้าง? มีเพียงความโชคร้ายและศัตรูที่มากขึ้นเรื่อย ๆ กระจายไปทั่วทั้งทางช้างเผือก สักวันหนึ่งพวกเขาจะกลืนกินเรา..."
"อาณาจักรของพี่ใหญ่ เป็นอาณาจักรแห่งนิรันดร์ ที่นี่ไร้ซึ่งความกลัวและขาดแคลน ความสุขไม่ได้ถูกควบคุมโดยคนเพียงไม่กี่คนอีกต่อไป และไม่มีใครมีสถานะที่สูงกว่าคนอื่น ถึงแม้จะไร้ซึ่งความสามารถ ก็ไม่ถูกเรียกว่าเป็นความผิด ดังนั้น.. ศัตรูที่ไม่อาจเข้าใจสิ่งเหล่านี้ได้จึงถูกกำจัด ซึ่งนั่นก็ถือเป็นชะตาของพวกเขา"
องค์ชาย Gopatha ส่ายหน้า น้ำเสียงทั้งอบอุ่นและเย็นชา
ดูเหมือนว่าสงครามต่อต้านการรบแบบกองโจรในกลุ่มดาวไม่ได้พรากไปเพียงแค่ดวงตาและแขนของเขาเท่านั้น เธอที่อยู่ต่อหน้า ไม่เหมือนสาวน้อยอารมณ์ดีที่ Faranges เคยรู้จักอีกแล้ว
"ฉันเชื่อการตัดสินใจของพี่ใหญ่ เขาไม่มีทางเห็นแก่ตัวแน่นอน ดังนั้นคำพูดเกลี้ยกล่อมแบบนี้ ถึงแม้จะเป็นเธอ ก็ขอโปรดอย่าพูดอีกเลยนะ "