"ไม่ว่ายังไงก็ตาม นี่ก็เป็นความตั้งใจของทุกคนเลยนะ!"
ขณะเผชิญหน้ากับดวงตาที่เต็มไปด้วยความสงสัยและไม่พอใจของ Rosaria... Barbara มอบกล่องของขวัญที่ห่อไว้อย่างสวยงามให้เธออย่างมีความสุข

เมื่อฉีกกระดาษที่ห่อไว้ออก บนฝากล่องมีกระดาษโน้ตแผ่นนึงติดเอาไว้ ลายมือที่สวยงามพลิ้วไหวราวกับโน้ตดนตรีที่กระโดดโลดเต้น
"...ถึงซิสเตอร์ Rosaria พวกเราไหว้วานให้คุณ Barbara นำของขวัญชิ้นนี้มาให้คุณ แต่รบกวนขอให้คุณเปิดกล่องในที่ที่เธอมองไม่เห็นด้วยนะ"

เธอจึงหันหลังให้ Barbara และเปิดออก ก่อนพบข้อความอื่นในฝากล่องที่เขียนด้วยตัวอักษรแบบเดียวกันว่า:
"ถึงซิสเตอร์ Rosaria พวกเรารู้ว่าคุณไม่ชอบให้ผู้คนมากมายทราบวันเกิดของคุณ แต่น่าเสียดายที่แกรนด์มาสเตอร์ Varka กรอกข้อมูลนี้ลงในประวัติย่อของคุณน่ะ ดังนั้นเนื่องในวันสำคัญนี้ Favonius Church จึงตั้งใจมอบชุดเครื่องแบบใหม่ที่ทำขึ้นมาเพื่อคุณโดยเฉพาะ
ได้โปรดละทิ้งบรรยากาศรอบตัวที่แสนเหินห่างนั่น แล้วเป็นซิสเตอร์แสนธรรมดาสักวันหนึ่งเถอะนะ"

Deacon Dahlia (จดหมายฉบับนี้เขียนขึ้นตามคำร้องขอของซิสเตอร์ Victoria)