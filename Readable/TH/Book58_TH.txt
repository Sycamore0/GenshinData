นิตยสาร Teyvat Geography ฉบับพิเศษ - การเดินทางของ Alice ใน Liyue

Dihua Marsh

กระแสน้ำทางเหนือของแม่น้ำ Bishui ทำให้สถานที่นี้กลายเป็นพื้นที่ชุ่มน้ำ ผ่านประตูหิน Stone Gate ที่สูงใหญ่และเดินต่อไปทางทิศใต้เรื่อย ๆ ก็จะได้พบกับบึง Silvergrass ที่กว้างสุดลูกหูลูกตา โดยในจุดที่อยู่สุดทางทางตอนใต้นั้นมีโรงแรมแห่งหนึ่งซึ่งสร้างขึ้นบนยอดของก้อนหินขนาดยักษ์ "Wangshu Inn" คือจุดที่สูงที่สุดของบึง Dihua Marsh จากตรงนี้จะสามารถมองไปทางใต้จะเห็นที่ราบ Guili Plains และป่าหิน Guyun Stone Forest ที่เคียงคู่กับชายฝั่งทะเลไปไกลจนสุดสายตา แล้วก็... ดูเหมือนว่าจะมีเด็กหนุ่มท่าทางแปลก ๆ คนหนึ่งยืนอยู่บนดาดฟ้าของโรงแรมนะ ฉันไม่คิดว่าฉันจะเคยได้เห็นหรือได้ฟังคำพูดจากปากของเขาเลย
อาหารกลางวันของ Wangshu Inn นั้นอลังการมาก ๆ ส่วนเครื่องมือในครัวก็ครบครัน ช่างเหมาะที่จะเป็นสถานที่สำหรับทดลองการเล่นแร่แปรธาตุจริง ๆ เลย
พูดถึงการทดลองเล่นแร่แปรธาตุแล้ว ฉันมีความคิดใหม่เกี่ยวกับตัวเร่งปฏิกิริยาการระเบิด ถ้าหากเป็นไปตามคาดล่ะก็ฉันจะอยู่ที่นี่นานอีกซักหน่อยแล้วค่อยไปที่ที่ราบ Guili Plains

Guili Plain

สุดท้ายฉันก็มาถึงที่ราบ Guili Plains ก่อนกำหนดประมาณสองถึงสามวัน
ตามบันทึกในตำนานนั้นบอกว่าที่ราบ Guili Plains นั้นเมื่อก่อนในสมัยที่ยังไม่เกิดสงครามเทพอสูรนั้นเป็นตลาดที่มีความรุ่งเรืองแห่งหนึ่ง
สุนัขจิ้งจอกตัวเล็ก ๆ และฝูงนกกระจอกป่าที่นี่สวยงามมาก ได้ยินว่าอาหารที่ชาว Liyue นำมาถวายแก่เทพแห่งหินนั้นถูกเจ้าตัวร้ายพวกนี้แย่งกินไปไม่น้อยเลยทีเดียว ถ้าจับมาย่างกินน่าจะให้รสชาติที่หลากหลายดีรึเปล่านะ?
ถึงแม้ว่าสถานีตรวจสอบที่ถนนเส้นหลักจะมีความเข้มงวดมากแต่ยามรักษาการณ์ที่นั่นก็เป็นมิตรและอารมณ์ดีมาก ๆ ฉันใช้ยาในท้องที่เพื่อผสมเข้ากับน้ำยาโพชั่นให้ยามคนหนึ่งกินเพื่อรักษาซึ่งมันส่งผลกระทบออกมานิดหน่อย... เขาเริ่มที่จะเลียนแบบคำพูดของคนอื่นอย่างไม่ยอมหยุดและถึงขนาดลอกเลียนน้ำเสียงของพวกเขาอย่างสมบูรณ์แบบ

Jueyun Karst

ว่ากันว่าท่ามกลางทะเลหมอกและหมู่เมฆที่ยอดเขาสักแห่งใน Jueyun Karst เป็นที่อยู่อาศัยของเซียน มีคนเก็บสมุนไพรชาว Liyue หลายคนอ้างว่าพวกเขาเคยเห็นราชวังของเซียนมาก่อนซึ่งตามประสบการณ์ของฉันแล้ว การที่กินเห็ดแปลก ๆ มากเกินไปก็อาจจะทำให้เกิดภาพหลอนแปลก ๆ อย่างนั้นได้
ภูมิประเทศที่นี่นั้นน่าสนใจมาก ๆ เสาหินขนาดใหญ่มากมายเหล่านี้ให้ความรู้สึกเหมือนว่าพวกมันควรจะเป็นสิ่งที่อยู่ลึกลงไปข้างใต้พื้นดินเสียมากกว่า มีน้ำขังมากมายอยู่ใต้สถานที่แห่งนี้ บางทีหากถ่ายน้ำเหล่านี้ออกสู่ทะเลทั้งหมด Jueyun Karst อาจจะกลับลงไปอยู่ใต้ดินก็ได้นะ?
คุณ Zhongli เพื่อนร่วมทางของฉันนั้นเป็นคนที่จริงจังและเข้มงวดมาก แต่ดูเหมือนว่าความคิดของฉันจะตลกซะจนทำให้เขาหัวเราะจนท้องแข็ง
ช่างเป็นคนที่แปลกดีจริง ๆ

Yaoguang Shoal

ว่ากันว่าหาด Yaoguang นั้นมักจะมีหมอกทะเลขึ้นมาอยู่บ่อย ๆ ซึ่งในช่วงที่หมอกหนาที่สุดนั้นแม้แต่นิ้วมือทั้งห้าที่เหยียดออกไปก็ยังยากที่จะมองเห็น แต่ว่าฉันมาไม่ทันช่วงเวลาที่ว่านั่นจึงค่อนข้างจะเสียดายอยู่นิดหน่อย
มีเปลือกหอยที่สวยงามมากมายกระจายอยู่บนหาดทราย จะมีซักกี่อันกันนะที่เป็นมรดกสืบทอดมาตั้งแต่สมัยสงครามเทพอสูร? จากนั้นฉันก็นำเปลือกหอยเหล่านี้มาทำเป็นสร้อยคอซึ่งน่าเสียดายที่สุดท้ายดันไปถูกเจ้านักตกปลาที่โรงแรมนั่นนั่งทับซะเละไม่มีชิ้นดี...
แล้วสุดท้ายยังต้องเสียค่ารักษาพยาบาลให้เขาเพราะว่านั่งทับซะจนได้รับบาดเจ็บซะอีก
ตรงจุดที่ไหลลงสู่ทะเลของแม่น้ำ Bishui มีเปลือกหอยสังข์ขนาดใหญ่อยู่หนึ่งอัน หญิงชราที่อาศัยอยู่ที่นั่นใจดีมาก ๆ ว่ากันว่าครอบครัวของเธอมาอยู่ที่นี่ด้วยการนั่งบนเปลือกหอยขนาดยักษ์ ตอนนี้เธอคอยช่วยเหลือผู้คนที่ต้องพบเจอกับอุบัติเหตุทางทะเล หากเปลือกหอยสังข์นี้ถูกเปลี่ยนเป็นเรือที่ขับเคลื่อนด้วยพลังของมันเองล่ะก็ บางทีมันน่าจะสะดวกกว่าที่จะช่วยชีวิตผู้คนจากทะเลได้มากขึ้น
แต่หลังจากที่ฉันสูญเสียเรือหอยสังข์ต้นแบบลำที่สามจากการควบคุมไม่ได้และระเบิดไป ดูเหมือนว่าคุณยายจะไม่ยอมช่วยฉันอีกต่อไปแล้ว

Guyun Stone Forest

นี่คือสถานที่ที่เทพแห่งหินกำราบอสูรแห่งท้องทะเลลงได้ โดยหอกที่แตกร้าวซึ่งปักลงไปในท้องทะเลนั้นโผล่ขึ้นมาตั้งตระหง่านเหนือผิวน้ำ ซึ่งโครงสร้างปริซึมหกเหลี่ยมที่เกิดขึ้นจากการรวมตัวกันของธาตุหินนั้นน่าสนใจมาก เมื่อมองจากบนท้องฟ้าแล้วดูเหมือนเสาหินเหล่านี้จะถูกจัดวางไว้อย่างตั้งใจและทำเป็นรูปลักษณ์ที่เฉพาะเจาะจงอยู่เหนือผิวทะเล บางทีนั่นอาจจะเป็นเหตุผลที่เทพแห่งหินปักหอกหินลงบนทะเลในตอนนั้นรึเปล่านะ?
ดูเหมือนว่าคุณ Zhongli จากท่าเรือ Liyue จะคุ้นเคยกับตำนานเรื่องเล่าของที่นี่เป็นอย่างดี แต่ฉันยังไม่เคยเห็นเขามาที่นี่เลยสักครั้ง จากที่นี่มองออกไปจะมองเห็น Wangshu Inn อยู่ไกล ๆ ซึ่งคิดว่าเจ้าคนแปลก ๆ ที่เห็นที่โรงแรมเมื่อตอนนั้นน่าจะมองมายังที่นี่นี่แหละ
การไหลเวียนของกระแสพลังในผืนดินที่นี่น่าสนใจมาก ๆ ซึ่งเมื่อเทียบกับสถานที่อื่น ๆ ใน Liyue แล้วดูจะเคลื่อนไหวรุนแรงกว่าและยุ่งเหยิงกว่ามาก... ดูเหมือนว่าจะมีพลังอำนาจที่ดื้อด้านบางอย่างซึ่งอ่อนแอลงที่ด้านล่างของทะเล บางทีอสูรที่ถูกกำราบในตอนนั้นอาจจะยังคงดิ้นรนอยู่ข้างล่างก็เป็นได้
