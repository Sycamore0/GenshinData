—Sal Terrae—
หลังจากเดินทางจากบึง Dihua Marsh รองเท้าฉันก็ชุ่มไปหมด ครั้งล่าสุดที่ฉันถอดรองเท้าออกมาเทน้ำออก มีกบตัวหนึ่งกระโดดออกมาด้วยล่ะ

ดูจากขนาดของโบราณสถานแล้ว ฉันว่ามันคงเป็นวิหารที่ให้ที่พักอาศัยแก่คนที่อพยพมาในช่วงสงครามเทพเมื่อหลายพันปีที่แล้วด้วย ฉันได้ยินมาว่ามีเทพแห่งเกลือเป็นคนที่สร้างสถานที่แห่งนี้ ตำนานเมืองของ Liyue บอกว่าเธอเป็นเทพที่อ่อนโยนที่สุด ในภาวะสงครามอันโหดร้ายและสับสนอลหม่านและมนุษย์ตกเป็นเหยื่อสงคราม แต่เทพแห่งเกลือปฏิเสธที่จะเข้าร่วมสงครามที่แย่งชิงอำนาจอันไร้ประโยชน์นี้ เธอจึงสร้างสถานที่แห่งนี้แล้วนำผู้คนเข้ามาอาศัยอยู่ที่นี่ เธอแสดงความเมตตาและอารี และในขณะที่ความวุ่นวายของสงครามกำลังจะนำไปสู่จุดจบของยุค เธอก็พยายามอย่างเต็มที่เพื่อนำความสงบสุขมาสู่เหล่าเทพด้วยกัน

ดูเหมือนว่าเกือบทั้งหมดของเมืองยุคโบราณจะจมอยู่ที่ก้นแม่น้ำ Bishui แต่ก็ยังโชคดีที่มีคนค้นพบมันได้

เธอรวบรวมผู้ติดตามกลุ่มหนึ่งที่อาศัยอยู่ในเขตที่รู้จักกันในชื่อปัจจุบันว่า Sal Terrae และใช้ชีวิตอย่างต่ำต้อย ตัวเมืองอยู่มาหลายร้อยปี แต่ในที่สุดก็ต้องล่มสลายลงจากการเสื่อมถอยของเธอผู้เป็นเทพเอง

เทพผู้อ่อนโยนที่สุดไม่ได้ตกอยู่ใต้อำนาจของเทพตนอื่น แต่เธอถูกผู้คนของตัวเองใช้งาน ผู้คนที่เธอรักมากกว่าสิ่งใด

เขาคือราชาคนแรกและคนสุดท้ายของเหล่ามนุษย์ ครั้งหนึ่งชายผู้นี้รักและเทิดทูนเทพแห่งเกลือเฉกเช่นผู้อื่นทั่วไป แต่ในความเป็นมนุษย์เดินดิน เขาไม่อาจเข้าใจถึงความรักด้วยการเสียสละตนเองที่เทพแห่งเกลือมีอยู่ได้ เขาจึงถืออำนาจของกองกำลังทหารเพื่อแสดงถึงพลังว่าเมืองนี้สามารถปกป้องและโจมตีได้ด้วยตัวเอง และเหตุนี้เอง เขาจึงพิสูจน์ว่าความอ่อนโยนนั้นไม่เหมาะกับสถานการณ์ของสงครามเช่นนี้ เขาจึงใช้ดาบยาวแทงสังหารเทพผู้ไร้การป้องกัน ไม่นานนักหลังจากเธอสิ้นชีวิตลง วิหารก็พังถล่มลงมา และผู้คนของเมืองก็ต้องกลายเป็นเกลือของโลกนี้

ส่วนชะตาของราชาผู้ทรยศ มีทฤษฎีหลากหลาย แต่ไม่มีทฤษฎีไหนที่พิสูจน์ได้ บ้างก็ว่าเขายังครองบัลลังก์อยู่บนซากของเมืองนั้นอีกหลายร้อยปี แต่สุดท้ายก็ต้องกลายเป็นเถ้าจากผลของสงคราม ซากปรักหักพังถูกแม่น้ำกลืนกินไป และเหล่าแมลงก็เข้ากัดกิน บ้างก็ว่าเขาปลิดชีวิตตัวเองหลังจากลงมือสังหารเทพ ด้วยความที่ไม่อาจทนต่อความรู้สึกผิดในการกระทำของตัวเองได้ แต่ไม่ว่าอย่างไร สุดท้ายผู้คนที่ได้รับความเมตตาจากเทพแห่งเกลือก็กระจัดกระจายไปทั่ว Liyue ในดินแดนอันแสนสงบของ Liyue ภายใต้การปกครองของเทพแห่งหิน ทำให้เรื่องราวและตัวตนของพวกเขายังคงอยู่รอดมาได้ และทำให้เราได้รับรู้เรื่องราวของพวกเขาได้จนถึงทุกวันนี้

ว่ากันว่าร่างของเทพแห่งเกลือยังคงอยู่ในส่วนลึกของซากโบราณ แม้ว่าร่างของเธอจะกลายเป็นเกลือไปแล้ว แต่ก็ยังคงอยู่ในท่าทางของเธอขณะที่ถูกสังหารโดยดาบยาวของราชาผู้ทรยศ

ดูเหมือนว่าเราจะอยู่ท่ามกลางพายุฝน เมฆดำบดบังรวมตัว แผ่ขยายไปทั่วสุดสายตา ฉันต้องรีบไปแล้ว เราจะมุ่งไปที่ตะวันตกเฉียงเหนือ ไปสู่ภูเขา Mt. Qingce หวังเป็นอย่างมากว่าจะไปถึงที่นั่นได้ก่อนที่ฝนจะหนักเกินไป แล้วก็หวังว่าการรีบเร่งเดินทางเช่นนี้จะไม่ทำให้ไดอารี่ของฉันต้องหายไปอีกเล่มนะ