"ลมตะวันออกพัดพากลิ่นไวน์ไปแล้ว"
"ลมแห่งภูเขานำข่าวของชัยชนะมาให้"
"ลมจากทางไกลทำให้หัวใจฉันหวั่นไหว"
"มันร้องเพลงความปรารถนาของฉันที่มีต่อคุณ"

ในอดีต มีอัศวินผู้หนึ่งที่โศกเศร้าอยู่เสมอ
มีเพียงเพลงนี้เท่านั้นที่ทำให้เขาคลายความเศร้าไปได้บ้าง
และก็มีเพียงสาวน้อยคนนั้นที่ร้องเพลง ๆ นี้อยู่ที่จัตุรัส
ถึงจะสามารถช่วยให้เขาลืมหน้าที่อันหนักอึ้งที่เขาแบกรับไว้ได้ชั่วคราว

แต่ในที่สุด ความหายนะก็มาเยือนดินแดนนี้
เสียงเพลงที่เคยปลิวไปกับสายลมอย่างมีความสุขได้ถูกเสียงคำรามของมังกรพิษกลืนกิน
รอยเท้าของมันสั่นสะเทือนทั่วทั้งแผ่นดิน แม้แต่เสียงร้องและเปลวไฟยังถูกตัดขาดสะบั้น
เทพแห่งลมที่ไม่อยากเป็นราชาก็ได้ยินเสียงร้องไห้คร่ำครวญนี้
เพื่อปกป้องความฝันของเพื่อนเก่าของเขา และปกป้องทุ่งหญ้าอันเขียวขจี
เขาตื่นจากการหลับไหลอันยาวนาน และบินไปต่อสู้กับมังกรร้ายบนฟ้า...
นอกจากนี้ เหล่าอัศวินและกองอัศวินของเขาก็ต่อสู้เพื่อแผ่นดินของพวกเขา

เมื่อมังกรร้ายสิ้นชีวิตบนยอดเขาน้ำแข็ง มังกรฟ้าก็หลับไหลอยู่ในหอคอยโบราณ
แต่อัศวินที่กำลังหลั่งเลือดอยู่ในหุบเขา เมื่อเขาล้มลง เขาก็คิดว่า: 
"เธอกำลังเรียนอยู่ทางไกล เธอน่าจะปลอดภัย อยากได้ยินเสียงของเธอเป็นครั้งสุดท้ายจริง ๆ "
"อย่างน้อย Arundolyn กับ Roland ก็พูดถูก เมื่อเธอกลับมา หายนะเหล่านี้ก็คงจบลงแล้ว"

บทเพลงสรรเสริญเทพแห่งลมและบทเพลงที่บันทึกการต่อสู้ของมังกรสองตัวนั้นมีอยู่มากมาย แต่บทเพลงทั้งหมดก็ค่อย ๆ เลือนหายไปตามกาลเวลา
บทเพลงที่เธอเคยชอบร้องก็ได้เปลี่ยนไปหลังจากเธอกลับมา
"ดอกแดนดิไลออนปลิวไปกับสายลมร้อน"
"ฤดูใบไม้ร่วงหอบเอากลิ่นหอมของเมล็ดพืชมาด้วย"
"แต่ไม่มีฤดูกาลใดในโลกนี้"
"สามารถทำให้คุณมองมาที่ฉันอีกครั้ง"

และหลังจากเสียงของเธอแหบพร่าและน้ำตาของเธอแห้งลง เด็กสาวสาบานว่าจะใช้เปลวไฟในชีวิตของเธอเพื่อชำระล้างความชั่วร้ายในโลกไปให้หมด ...

