—สุดยอดเรื่องราวที่ผ่านการคัดสรร—
"Breeze in the Forest" กับ "Breeze in the Lake" นั้นเป็นคอลเลคชั่นบทกวีบรรยายสองฉบับ เหล่านักวิชาการได้ทำการรวบรวมบทกวีของเหล่ากวีพเนจรไร้นามมากมายจาก Mondstadt ซึ่งทั้งสองฉบับนี้ก็คือฉบับที่รวบรวมออกมา
เพื่อที่นักกวีพเนจรจะได้รับคำตอบรับจากผู้ฟังและ Mora พวกเขามักจะพูดถึงเรื่องราวที่เกินจริงหรือบิดเบือนประวัติศาสตร์ ส่วนใหญ่จึงมักจะไม่มีความน่าเชื่อถือ แต่จินตนาการอันงดงามและวาทศิลป์ที่ยอดเยี่ยมได้ทำให้ผ่านช่วงเวลาของสายลมนับพันไปแล้วจนถึงทุกวันนี้
...
"เพื่อรำลึกถึงเรื่องราวในสมัยก่อน เหล่ากวีจึงขับขาน"
"(ในเวลานั้น)เหล่าทวยเทพแฝงกายในฝูงชน อยู่ในโลกของมนุษย์ใบนี้"
เมื่อกวีจบเรื่องราวของซากปรักหักพังและเรื่องราวของ Vennessa จากนั้นก็เริ่มพูดถึงเรื่องราวของมังกรแห่งสายลม เขาเริ่มต้นด้วยการขับขาน "เรื่องราวที่ฉันจะบอกนั้นมาจากอดีตกาลอันแสนนาน เป็นช่วงเวลาที่เหล่าทวยเทพยังอยู่ร่วมกันกับมนุษย์" ในช่วงเวลานั้นเจ้ามังกรที่มีธาตุลมถือกำเนิดขึ้น (หมายเหตุ 1) มันเต็มไปด้วยความอยากรู้อยากเห็นเกี่ยวกับทุกสิ่งในโลก
มันบินลงมายังหมู่บ้านแห่งหนึ่ง แต่กลับถูกปาหินใส่โดยฝูงชนที่ตื่นกลัว เจ้ามังกรไม่เข้าใจภาษาของผู้คนที่โหวกเหวกโวยวายด้วยความหวาดกลัว
มันบินลงมายังสุสาน ได้ยินแต่เสียงโหยหวนเศร้าโศกของผู้คน เจ้ามังกรไม่เข้าใจภาษาของผู้คนที่โหยหวนด้วยความเศร้าเสียใจ
มันบินลงมายังสวนผลไม้ แต่กลับได้รับแต่ความโกรธเกรี้ยวของผู้คนผู้สูญเสียผลไม้ของพวกเขา เจ้ามังกรไม่เข้าใจภาษาของผู้คนที่ด่าทอมันด้วยความเกรี้ยวโกรธ
โลกมนุษย์นั้นช่างซับซ้อนเกินกว่าที่เจ้ามังกรหนุ่มจะเข้าใจได้ แต่มันก็ยังอยากจะขอลองดูต่อไป
จนกระทั่งถึงวันหนึ่ง เจ้ามังกรได้ยินเสียงของ Holy Lyre der Himmel "Der Himmel" คือชื่อของพิณและมันคือของคู่กายของเทพแห่งสายลม เจ้ามังกรเมื่อถูกดึงดูดโดยเสียงของพิณก็ลงมาจากฟ้ามาอยู่ข้างกายของผู้ที่ขับร้อง
ผู้คนเริ่มที่จะตื่นตระหนก เพราะมังกรผู้ครอบครองพลังงานธาตุอันทรงพลังกับเทพผู้ยิ่งใหญ่กำลังเผชิญหน้ากันอยู่
"ดูสิ มันออกจะสวยงามและอ่อนโยนขนาดนี้" นักกวีแห่งสายลมเอ่ย
"แต่ว่า พวกเราไม่รู้ว่ามันคิดอะไรอยู่นี่" พวกมนุษย์ตอบกลับ
ท่วงทำนองและบทกวีดึงดูดทั้งมังกรและผู้คน นี่มันเวทมนตร์อะไรกันนะ? เจ้ามังกรตัดสินใจที่จะอยู่เคียงข้างนักกวีผู้นั้น เพราะว่ามันเองก็อยากให้ทุกสิ่งเข้าใจหัวใจขอมัน มันเรียนรู้ที่จะพูดภาษาของมนุษย์และเทคนิคการขับร้องของนักกวี
... การละเว้น...
เหล่าคนรุ่นหลังนั้นยกให้มันเป็นหนึ่งใน Four Winds ผู้คอยปกปักรักษา Mondstadt

"เมืองโบราณล่มสลาย ไข่มุกสูญเสียความแวววาว"
"ทองคำสีจืดจาง ผ้าไหมขาวกลายเป็นเหลือง"
นั่นคืออีกเรื่องอื่นอีกเรื่องที่เกิดขึ้นกับอาณาจักร Khaenri'ah ที่หายไป
ราชวงศ์ Blacksun ล่มสลายลงและภัยพิบัติก็ทะลุผ่านกำแพงเมืองโบราณและแผ่ไปทั่วแผ่นดินใหญ่ เหล่านักเล่นแร่แปรธาตุที่ถูกเรียกว่า "ทองคำ" ตกต่ำจากความโลภและแรงทะเยอทะยานของพวกเขา ก่อเกิดอสูรแห่งความมืดจำนวนมาก งูยักษ์ทะมึน... มังกรดำ "Durin" ทะยานขึ้นมาจากทะเลสู่ท้องฟ้าเหนือ Mondstadt แต่ว่าในเวลานั้นไม่มีผู้สืบทอดอัศวิน Lionfang และเหล่ากองอัศวินแห่ง Favonius ก็ไม่สามารถโบกสะบัดธงตราอินทรีของพวกเขา
ความเศร้าโศกและโกรธเกลียดนั้นในที่สุดก็เรียกเทพแห่ง Mondstadt ให้ออกมาอีกครั้ง... นักร้องแห่งสายลม Holy Lyre กลับมาสั่นไหวอีกครั้ง และมังกรแห่งสายลมก็ถูกเรียกให้หวนคืนกลับมา
ตอนนี้ Mondstadt คงเหลือแต่มังกรแห่งสายลมเป็นที่พึ่งสุดท้ายแล้ว เจ้ามังกรปีศาจและมังกรแห่งสายลมต่างเข้าเผชิญหน้าเพื่อหมายเอาชีวิตซึ่งกันท่ามกลางพายุที่โหมกระหน่ำ
ในที่สุดชัยชนะก็ตกเป็นของมังกรแห่งสายลมโดยการกัดเข้าไปที่คอหอยของเจ้ามังกรปีศาจ ซึ่งนั่นทำให้มันได้รับเลือดที่เป็นพิษเข้าไป เลือดพิษของมังกรแสนชั่วร้ายที่สามารถกัดกร่อนทอง ป่นภูผาและทำลายล้างโลก
มังกรแห่งสายลมได้ปกป้อง Mondstadt เอาไว้ มันคิดว่าแบบนี้ผู้คนคงจะเข้าใจมันได้มากขึ้น และเข้าสู่การจำศีลในที่สุด
Holy Lyre ส่งเสียงที่ฟังแล้วเศร้า
Holy Lyre เอ่ยขึ้นว่าครั้งต่อไปที่เธอตื่นขึ้น เธอควรจะเป็นอิสระ มังกรที่บินได้อย่างอิสระบนท้องฟ้า ทุกสิ่งจะเข้าใจถึงความงดงามของเธอ...

(หมายเหตุ: สิ่งมีชีวิตที่กำเนิดจากธาตุ หากตกต่ำจะกลายเป็น slime หากพัฒนาจะกลายเป็นคริสตัลผีเสื้อ; มีส่วนน้อย ๆ ที่จะเปลี่ยนเป็นอสูรแร่ธาตุที่อันตราย อสูรแร่ธาตุที่มีรูปร่างของมังกรนั้นหายากมาก ๆ มันแข็งแกร่งและสามารถต่อกรกับปีศาจทั้งหลายในอดีตได้)