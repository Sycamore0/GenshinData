Liyue ในอดีตนั้นเต็มไปด้วยภัยพิบัติและโรคระบาด หรือจะพูดได้ว่าในตอนเริ่มของสงครามเทพอสูรนั้นเต็มไปด้วยความ สับสนวุ่นวาย ผู้ที่พ่ายแพ้จะจมดิ่งลงสู่ใต้หินผา เน่าเปื่อยกลายเป็นดินและกลับไปเป็นส่วนหนึ่งของวัฏจักรธาตุซึ่ง ครอบคลุมทั้งสวรรค์และโลกอีกครั้ง มีวิญญาณบางตนที่ยังคงไม่ยอมแพ้และกลายเป็นปีศาจร้าย เมื่อปีศาจร้ายเกิดขึ้นก็จะให้กำเนิดโรคร้าย ให้กำเนิดภูตผี ให้กำเนิดอสูร จากนั้นก็ทำลายพื้นดิน ปั่นป่วนแม่น้ำและท้องทะเล สร้างความขมขื่นให้แก่ราษฎร ดังนั้นจึงมีการกล่าวว่าเหล่าปีศาจร้ายเป็นเสียงสะท้อนของสิ่งที่พ่ายแพ้บนสวรรค์

"Liyue ในอดีตนั้นต้องทนทุกข์ทรมานกับโรคระบาดต่างๆมากมาย มีคนกล่าวว่าในตอนแรกนั้นอสูรและเทพสู้กันอย่างไม่มีวันหยุด ผู้พ่ายแพ้จมดิ่งลงสู่ใต้หินผาอันแข็งแกร่งและกลับไปเป็นส่วนหนึ่ง ของวัฏจักรธาตุซึ่งครอบคลุมทั้งสวรรค์และโลกอีกครั้ง วิญญาณของเทพอสูรบางตนนั้นจิตใจเต็มไปด้วยความเกลียดชัง และไม่ยอมรับความพ่ายแพ้ จิตใจคับแค้นและกลายเป็นปีศาจร้าย ทุกครั้งที่ปีศาจกระสับกระส่ายและเริ่มสร้างความเดือดร้อนและภัยพิบัติ อสูรและสิ่งแปลกๆต่างๆก็จะกำเนิดขึ้น ปีศาจทำลายแผ่นดินทิ้งให้แห้งแล้งและทำให้เกิดความปั่นป่วนใน แม่น้ำและทะเล ผู้คนเจ็บปวดทุกข์ยาก สิ่งที่เรียกว่าปีศาจนั้นแท้จริงแล้วก็คือเหล่าเทพอสูรที่พ่ายแพ้และเต็มไปด้วยความโกรธแค้น"

ราชาแห่งหินเรียกยักษาให้มากวาดล้างเหล่าปีศาจร้าย ยักษา... สัตว์เวทที่มีรูปร่างหน้าตาน่ากลัวและมีนิสัยชอบทำสงคราม เป็นทั้งผู้พรากชีวิตและผู้ปกป้อง โดยห้าตนต่อไปนี้ Bosacius, Indarias, Bonanus, Menogias, และ Alatus ยักษาทั้งห้าตนนี้คอยสู้รบกับเหล่าปีศาจและโรคร้ายอย่างเคียงบ่า เคียงไหล่กับราชาแห่งหินไปทั่วทุกหนแห่ง พวกเขาถูกรู้จักในนาม "ห้าเซียนยักษา"

"ราชาแห่งหินเรียกเหล่ายักษามาเพื่อกำราบเหล่าปีศาจร้าย ซึ่งยักษานั้นคือสัตว์เวทใน Liyue ที่มีนิสัยทั้งดุร้ายและน่ากลัว ทั้งดุดันและเก่งกาจในการต่อสู้โดยกำเนิด เพื่อปกป้องกฎของราชาแห่งหินแล้วพวกเขาไม่ลังเลเลยที่จะฆ่า ซึ่งในหมู่ยักษาแล้วมีผู้ที่มีพลังมากที่สุดอยู่ห้าตน: Bosacius, Indarias, Bonanus, Menogias, และ Alatus ซึ่งยักษาทั้งห้าตนนี้จะคอยติดตามราชาแห่งหินเพื่อต่อสู้กับเหล่า ปีศาจร้าย กำจัดภัยพิบัติและโรคร้าย พวกเขาถูกเรียกกันในนาม "ห้าเซียนยักษา""

"ห้าเซียนยักษา" ปกป้องราชาหินและขจัดความทุกข์ยากอยู่เป็นเวลาหลายปี ถึงแม้ว่าเหล่ายักษาจะมีความสามารถที่น่าเกรงขาม แต่พวกเขาก็ไม่สามารถหลีกเลี่ยงจากบาปและความโกรธแค้นได้ ไม่จมลงสู่ความโกรธแค้นก็ถูกย้อมไปด้วยความกลัวและบ้าคลั่ง ไม่ฆ่าฟันกันเองก็กลายเป็นอสูรในท้ายที่สุด ตลอดช่วงเวลาพันปีแห่งชะตากรรมที่ถูกกำหนดไว้ให้สู้ สามในห้าของเหล่ายักษาต้องดับลง หนึ่งในนั้นหายสาบสูญ ส่วนพวกที่ไม่เป็นที่รู้จักนามนอกเหนือจากนั้นก็ถูกลืมเลือนไปในฝูงชน เหลือเพียง Alatus ที่ยังอยู่มาจนถึงทุกวันนี้

""ห้าเซียนยักษา" ปกป้องราชาแห่งหินและกำราบภัยพิบัติทั้งหลายจนสิ้น เป็นอย่างนี้มาตลอดหลายปี แต่ทว่าถึงแม้ว่าเหล่ายักษาจะครอบครองพลังที่แข็งแกร่งน่า เกรงขาม แต่ก็ยังยากที่จะหลีกเลี่ยงความทุกข์จากบาปที่ก่อ ถูกความเกลียดชังจากเหล่าปีศาจร้ายเข้าครอบงำ ในหมู่พวกเขานั้นมีทั้งตกลงสู่ความโกรธแค้นเดือดดาลที่ไม่อาจจะ บรรยายได้ บ้างก็จมอยู่ในความกลัวจนคลุ้มคลั่ง บ้างก็ฟาดฟันกันเองไปจนตาย บ้างก็ก้าวเข้าสู่ความมืดกลายเป็นอสูรไปในที่สุด ตลอดช่วงเวลาพันปีแห่งชะตากรรมที่ถูกกำหนดไว้ให้สู้ สามในห้ายักษานั้นพ่ายแพ้ดับดิ้นลง หนึ่งนั้นหายสาบสูญ ส่วนพวกที่ไม่เป็นที่รู้จักนามนอกเหนือจากนั้นไม่ตายก็หนีหาย เหลือเพียง Alatus ที่ยังอยู่มาจนถึงทุกวันนี้"

Alatus ก็คือ "ราชาปีกทอง" หรือที่รู้จักกันในนาม "ผู้กำราบอสูร" ไม่มีใครรู้ทั้งที่มาและที่ไปของเขา มีเพียงค่ำคืนของฤดูใบไม้ผลิ ระหว่างช่วงเวลาการถวายโคมไฟเท่านั้นที่ผู้คนจะได้เห็นแสงที่ป่าหิน Guyun Stone Forest ชาว Liyue พูดกันว่า "ดูเถิด ยักษาผู้พิทักษ์ตนนี้นั้นคือผู้จบการปกครองของอสูร" บางทีเมื่อได้ยินเสียงขลุ่ยลอยออกมาจากทางบึง แต่จะหาต้นตอก็หาไม่เจอ ว่ากันว่า "นั่นคือยักษาผู้กำลังส่งเสียงเรียกเหล่าสหายให้กลับคืนสู่บ้านเกิด"

"Alatus หรือที่รู้จักกันในนาม "ราชาปีกทอง" หรือไม่ก็ "ผู้กำราบอสูร" ไม่มีใครรู้ถึงที่มาและที่ไปของเขา และก็ไม่รู้ว่าสุดท้ายแล้วเขาไปอยู่ที่ไหน แต่เมื่อถึงค่ำคืนของเทศกาล Lantern Rite ในฤดูใบไม้ผลิ จะมองเห็นแสงจากบนป่าหิน Guyun Stone Forest ผู้คนชาว Liyue พูดกันว่า "ยักษาผู้พิทักษ์กำราบอสูรอีกแล้วสินะ" บ้างก็ได้ยินเสียงขลุ่ยลอยมาจากส่วนลึกของบึง Dihua Marsh แต่เมื่อเข้าไปหากลับไม่เห็นแม้แต่ร่องรอย บางคนก็บอกว่า "นั่นมันยักษาผู้กำลังส่งเสียงเรียกเหล่าสหายให้กลับคืนบ้านเกิดต่างหากล่ะ""

นั่นคือพลังอันยิ่งใหญ่ที่ต้องถูกสิ่งที่ยิ่งใหญ่เช่นกันมาลบล้าง สูญเสียมิตรสหายผู้ร่วมอุดมการณ์ สั่งสมด้วยกรรมอันชั่วร้าย ถูกครอบงำด้วยความเกลียดอย่างไม่สิ้นสุด ใช้ความโกรธเกลียดจากวันคืนเก่า ๆ ไว้เป็นศัตรู ไม่มีทั้งการล้างแค้นและการปล่อยวาง ความเจ็บปวดราวกับเป็นผีที่ร่อนเร่ ความทุกข์ทรมานที่ไม่มีที่สิ้นสุด

"ด้วยเหตุนี้ ผู้ที่ครอบครองพลังอันยิ่งใหญ่ย่อมประสบกับความทุกข์ทรมานที่ใหญ่ยิ่ง ยักษาได้สูญเสียทั้งมิตรสหายและเพื่อนร่วมอุดมการณ์ทั้งหลายไป จนสิ้น เหลือเพียงบาปที่มากมายรวบรวมอยู่รอบกาย จิตใจก็เต็มไปด้วยความเกลียดชังอย่างไม่อาจหยุดยั้งได้ ใช้ความโกรธเกลียดในอดีตเป็นศัตรู เอื้อมไม่ถึงซึ่งการล้างแค้น และล้มเหลวซึ่งการปล่อยวาง ความทุกข์ทรมานเช่นนี้นั้นราวกับความเจ็บปวดของผีที่ร่อนเร่ที่แม้ว่าจะต้องเผชิญกับภัยพิบัตินับครั้งไม่ถ้วน แต่ก็หาจุดจบไม่ได้"