หรือจะเป็นเพราะเรื่องที่เกิดขึ้นระหว่างช่วงเวลาของการตรวจสอบนี้ ถึงทำให้ฉันเกิดความคิดแบบนี้ขึ้นมากันแน่นะ
หรือจะเป็นเพราะว่าฉันเสียเลือดอยู่ท่ามกลางอากาศที่หนาวเหน็บ จิตใจของฉันเลยได้รับผลกระทบกันแน่นะ
ไม่ว่ายังไง นี่จะเป็นบันทึกครั้งสุดท้ายแล้วล่ะ

สุดท้ายแล้วแผนการของ Eberhart ก็ล้มเหลว... ไม่สิ บางทีอาจจะบอกว่าสำเร็จก็น่าจะได้
การกระทำที่ชัดเจนแบบสุด ๆ ในตอนนี้ ก่อนหน้านี้ไม่ว่าใคร ก็ไม่รู้ถึงความตั้งใจของเขาเลย พอมาคิดดูแล้ว เหล่าเพื่อนร่วมทางที่หายไประหว่างทาง ก็เกรงว่าคงจะเป็นเพราะแผนการอันชั่วร้ายของหมอนั่นล่ะนะ การถล่มที่ด้านหน้าของ<color=#FFE14BFF>ประตูยักษ์ทรงกลมของห้องลับ</color> ก็คงจะเป็นหนึ่งในแผนการของเขางั้นสินะ

แต่จนถึงตอนสุดท้าย ในตอนที่เขาพาท่าน Ingbert และฉันเข้าไปใน<color=#FFE14BFF>ห้องใต้ดินของโบราณสถานทางด้านตะวันตกเฉียงใต้</color> และนำหอกของเขาออกมา ในที่สุดฉันถึงได้เข้าใจ
ไม่ว่าจะเป็นการเป่าหูเกี่ยวกับเรื่องของ "ประเทศโบราณที่ถูกผนึกอยู่ใต้น้ำแข็ง" หรือ "พลังวิเศษที่ร่วงหล่นจากฟ้า" ทั้งหมดล้วนเพียงเพื่อจะฉวยโอกาสจากนิสัยที่รักในการสำรวจของท่าน Ingbert และล่อท่านออกมายังสถานที่ที่ไม่มีใครช่วยเหลือได้เท่านั้น
ไม่ว่าจะยังไง ลูกนอกกฎหมายก็คือลูกนอกกฎหมายวันยังค่ำ
แอบฝึกวิชา "หอก" ซึ่งเป็นอาวุธที่ไร้ซึ่งความสง่างามอย่างชนชั้นสูงอย่างลับ ๆ เพื่อที่จะได้กำจัดนายท่านในเวลานี้ เพื่อที่จะได้เข้าใกล้ตำแหน่งหัวหน้าตระกูลมากขึ้นงั้นสินะ

พอคิดดูอย่างนี้แล้ว การขัดคำสั่งของนายน้อย Parsifal และหลงมัวเมาไปกับเกม "ผู้กล้า" ก็คงหนีไม่พ้นว่าจะเป็นการยุยงจากเขาอีกนั่นแหละนะ

ฉันไม่มีทางที่จะลืมภาพของท่าน Ingbert ที่ถูกหอกของเขาเล่นงานเป็นอันขาด
ทั้งที่โตมาด้วยกันแท้ ๆ แต่กลับมองไม่เห็นสัตว์ร้ายที่ซ่อนอยู่ภายใต้เปลือกนอกที่สงบนิ่งและใจดีของเขา
ตอนแรกท่าน Landrich วางแผนไว้ว่าหลังจากที่กลับจากการสำรวจในครั้งนี้แล้ว จะมอบชื่อตระกูลให้เขาอย่างเป็นทางการ ถ้ารู้เจตนาของนายท่านตั้งแต่แรกล่ะก็ บางทีทุกอย่างอาจจะไม่ได้เป็นอย่างนี้ก็ได้
หรือบางที จะเป็นเพราะเขาล่วงรู้ถึงแผนการของนายท่าน ถึงอดไม่ได้ที่จะผลักดันการสืบทอดของตนเองให้เข้าใกล้ตระกูลสายหลักมากขึ้นกันนะ...

ฉันคงกลับไป Mondstadt ไม่ได้แล้วล่ะ ขอโทษทีนะ Priscilla

ไม่ว่าใครก็ตามที่ได้อ่านบันทึกของฉัน หวังว่าคุณจะช่วยเตือนนายท่าน Landrich ให้ด้วย
ถึงแม้ว่า Eberhart จะได้รับบาดเจ็บสาหัส แต่ก็ยังมีความเป็นไปได้ที่จะสามารถกลับไปยัง Mondstadt ได้อยู่
ถ้ากลับไป Mondstadt ได้ล่ะก็ แบบนั้นเขาก็เหลืออุปสรรคในเส้นทางการกบฏอยู่อย่างเดียวแล้วล่ะ...
