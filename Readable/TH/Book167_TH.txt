—ต้อนรับเทพเจ้า—
เทศกาลฉลองที่สร้างชื่อที่สุดของ Liyue คือพิธีต้อนรับเทพเจ้าที่เรียกว่า "พิธีเจ็ดดาราอัญเชิญเซียน"
ในฐานะเทพเจ้าที่คอยเฝ้าดูและปกป้องเมือง Liyue ทุกปีเทพแห่งหินจะลงมาด้วยตัวเอง เพื่อสั่งสอนและเตือนสติมนุษย์ ให้ปฏิบัติตนตามกฎเพื่อชีวิตที่สงบสุข
เพื่อป้องกันไม่ให้พวก Fatui มาวุ่นวาย ในอดีตชาวเมือง Liyue จะเลือกตัวแทนจากพวกชาวนา เพื่อเป็นตัวแทนในการต้อนรับเทพเจ้า
พวกเขาจะถวายเครื่องบูชามากมาย และกล่าวคำอวยพร จากนั้นฟังคำทำนายจากเทพเจ้า เพื่อเป็นแนวทางในการบริหารตลอดปีนั้น ๆ ด้วยคำชี้แนะนี้จะทำให้มนุษย์มีความเจริญรุ่งเรือง สามารถเอาชนะภัยพิบัติ และเพื่อให้แผ่นดินของเทพแห่งหินแข็งแกร่งและมั่นคง
ต่อมาเมื่อสงครามเทพอสูรสงบลง ท่าเรือ Liyue ก็ค่อย ๆ เจริญรุ่งเรืองขึ้นภายใต้การปกครองของ Qixing ซึ่งเป็นตัวแทนการค้าทุกอย่างใน Liyue และทำหน้าที่เป็นสื่อกลางระหว่างมนุษย์กับเทพเจ้า รับหน้าที่ในการสื่อสารกับเทพแห่งหิน และอธิบายคำทำนายอันศักดิ์สิทธิ์ให้ชาวเมืองเข้าใจได้ง่าย ๆ เพื่อประกาศนโยบายสำหรับตลอดทั้งปี
ผู้ที่ได้รับเกียรติให้เป็นประธานใน "พิธีเจ็ดดาราอัญเชิญเซียน" นั้นจะถูกเลือกมาจาก Qixing เท่านั้น และไม่มีใครเข้าสามารถเข้ามาก้าวก่ายได้
ในความคิดของพ่อค้าใน Liyue นั้น ทองใน Golden House ก็มีค่าไม่เท่าคำทำนายของเทพแห่งหิน
ดังนั้นในวันที่เทพแห่งหินเสด็จลงมา ไม่ว่าบ้านพวกเขาจะอยู่ไกลแค่ไหนก็ตาม พ่อค้าชาว Liyue ก็จะพยายามเดินทางกลับบ้านด้วยตัวเองหรือส่งคนไปแทน เพื่อได้รับคำแนะนำจากท่านเทพแห่งหิน และเพื่อความเจริญรุ่งเรืองของธุรกิจตลอดทั้งปีนั่นเอง
ในดินแดนแห่งป่าฝนเหล่านักปราชญ์ละทิ้งทุกสิ่งในโลกนี้ เพื่อแสวงหาภูมิปัญญาสูงสุดจนผิดเพี้ยนไป แต่ในดินแดนแห่งหินนั้น ผู้คนคุ้นเคยกับการขอคำแนะนำจากเทพเจ้า และนำไปใช้เพื่อความมั่นคงและความเจริญรุ่งเรือง
ดูเหมือนในบางช่วง เทพเจ้าทั้งเจ็ดที่ยืนเคียงบ่าเคียงไหล่กันในโลกนี้ ก็มีความขัดแย้งกันเองเช่นกัน