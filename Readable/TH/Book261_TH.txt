-- เกาะ Jinren --
พายเรือลำเล็กที่ขโมยมาจากโจรสลัดถึง 3 วัน 3 คืน จนมาถึงฝั่งในที่สุด

จากจุดนี้ สามารถมองเห็นภูเขาสูงบนเกาะ Grand Narukami และต้นซากุระใหญ่ต้นใหญ่ที่อยู่บนเกาะ สีสันของกลีบ Sacred Sakura สาดส่องอยู่ภายใต้แสงจันทร์ แลดูอ่อนโยน และเงียบสงบ..ทำให้ผู้เห็นคิดถึงบ้านยิ่งกว่าเดิม

ไม่รู้ว่า Dongdong ที่อยู่ที่หมู่บ้าน Qingce จะเหงารึเปล่า และไม่รู้ว่าการที่ฉันออกจากบ้านมาหาเลี้ยงชีพตามลำพังเช่นนี้ จะเป็นเรื่องที่ถูกต้องหรือไม่ อาจเป็นเพราะอายุมากแล้ว จึงมักคิดไปต่าง ๆ นานา

ขณะเดินไปเดินมาบนเกาะร้างแห่งนี้ เก็บเมล่อนสีม่วงได้ลูกหนึ่ง เนื้อของมันฝาด ๆ ไร้ซึ่งรสชาติใดๆ แม้แต่เปลือกยังทำให้ฟัน และลิ้นของฉันเป็นสีม่วงตั้งนาน... คราวหน้าคงต้องทำให้สุกก่อน
ตั้งเต็นท์บนเกาะก่อนก็แล้วกัน พรุ่งนี้เช้าค่อยมุ่งลงใต้... เห็นโจรสลัดบอกว่าเมือง Inazuma อยู่ที่นั่น

ในเมืองต้องมีงานให้ทำมากมายแน่นอน ล้มเลิกความคิดที่จะผจญภัย แล้วหางานดี ๆ ทำอยู่ที่นี่น่าจะดีกว่า พอเก็บเงินได้มากพอ ก็ซื้อบ้านสักหลัง จากนั้นก็ไปรับ Dongdong มาอยู่ด้วยกัน

ไม่ว่าจะยังไง บ้านของที่นี่ ต้องถูกกว่าที่ท่าเรือ Liyue อยู่แล้ว