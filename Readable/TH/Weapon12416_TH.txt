
ดาบที่เคยถูกใช้โดยแม่ทัพผู้แข็งแกร่งจาก Watatsumi
เล่าขานกันว่าทักษะดาบของเขามีเพียงสองกระบวนท่าที่ฝึกขึ้นด้วยตนเอง นั่นคือ "Getsumouun" และ "Yuushio"
กระนั้นทั้งสองกระบวนท่าลับก็ไม่เคยเป็นสองรองใครในสนามรบหรือการประชันฝีมือมาก่อน

ดังคำกล่าวที่ว่า งูและปลาเป็นสัตว์เลือดเย็น ทว่าสิ่งมีชีวิตเลือดเย็นกลับหลงใหลในนิมิตที่ร้อนแรง
เพื่อทำความฝันของเหล่าผู้คนให้เป็นจริง Omikami จึงได้ท้าทายต่อกลุ่มเมฆพายุ
ในหมู่มนุษย์ปุถุชนของ Watatsumi ที่ก้าวย่างสู่เส้นทางแห่งชัยชนะ มีเด็กหนุ่มผู้หนึ่งที่โดดเด่นเป็นพิเศษ
ด้วยความกล้าหาญชาญชัยและความโปรดปรานจาก Watatsumi เขาจึงได้รับตำแหน่งเป็น "Touzannou"
ทว่าสุดท้ายในอีกหลายปีต่อมา ตำแหน่งราชาก็ถูกลืมเลือน และถูกแทนที่ด้วยฉายาเย้ยหยันจากศัตรู
"Akuou" สมุนผู้ชั่วร้ายของงูยักษ์ ราชาปีศาจที่บุกรุกเกาะ Yashiori อย่างเลือดเย็น...

การเข่นฆ่าในสนามรบทำให้ชายหนุ่มกลายเป็นคนหยาบกร้านเหมือนดั่งเกลือในทะเล แต่สำหรับตัวเขาแล้ว
มีเพียงความปรารถนาที่เคยอธิษฐานต่อ Lunar Leviathan ตรงข้างศาลเจ้าก่อนออกรบเท่านั้น ที่จะไม่มีวันสูญสลาย

"สักวันฉันจะขึ้นไปเหยียบบนยอดสูงสุดของ Mt. Yougou แล้วมองลงมาดูตำหนักของเจ้าแห่งสายฟ้าจากเบื้องบน"
"และจะประลองกับเท็งงุ Yougou ผู้ยิ่งใหญ่ในตำนานอย่างสนุกสนาน บนยอดของปราสาท Tenshukaku"
"จากนั้นก็เอาหน้ากากกลับมาเป็นของฝากให้ Ayame กับพี่ Mouun ก็แล้วกัน!"

สุดท้าย คลื่นก็ซัดสาดความฝันที่เหมือนดั่งปราสาททรายนั้นให้พังทลายไปจนหมด
ท่ามกลางสงคราม หน้ากากเท็งงุที่เป็นดั่งดวงดาวแดงฉานถูกบดขยี้เป็นผุยผงราวกับเศษหินและดินทราย
มิโกะผู้เคยเป็นดั่งแสงจันทร์ใต้ท้องทะเลลึก ที่คอยมอบแสงสว่างแก่ดวงจิตของชายหนุ่ม ไร้สุ้มเสียงเสียงตอบรับอีกต่อไป
ส่วน "Akuou" ก็ได้มลายหลอมรวมไปกับแสงเจิดจ้าแห่งสายฟ้าตามงูยักษ์ไป
