ลูกโป่งอันสวยงามที่บรรจุน้ำไว้ภายใน
ในเรื่องราวประหลาดของ Inazuma
มันเป็นของที่ระลึกจากการเผชิญหน้ากับอมนุษย์...

ท่ามกลางฝูงชนของเทศกาลฤดูร้อน กลับต้องถูกแยกจากพ่อแม่
เวลาแค่เพียงชั่วพริบตา เพียงเพราะต้องการจะดูลูกโป่งน้ำ
ฉันคลายมือที่จับชายเสื้อของพ่อ
ฝูงชนในขบวนแห่ของเทพเจ้าก็เบียดเข้ามาจนเราแยกจากกัน

ฉันนั่งร้องไห้อยู่ข้างบ้านนกริมถนน
ในขณะที่นับฝีเท้าของคนเดินเท้าขึ้นไปบนภูเขา
ไม่รู้ว่าเธอมายืนอยู่ข้างฉันตั้งแต่เมื่อไหร่
สาวสวยผู้มีนัยน์ตาราวจิ้งจอกคนนั้นดึงมือฉันขึ้นมา

"ทิ้งเด็กที่น่ารักอย่างงี้ไว้ที่นี่ได้ยังไงกัน แย่จริง ๆ เลย"
"ว่าไงล่ะ? เธออยากดูดอกไม้ไฟ ขว้างปาลูกดอก หรือล่องเรือใบมั้ย?"

