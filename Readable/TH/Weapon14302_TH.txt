
ฮีโร่ทั้งห้าเริ่มออกเดินทาง ก้าวขาเข้าสู่เส้นทางการโค่นมังกรอสูร
อัศวินผู้เก่งกาจในการใช้ดาบ เขาทำเพื่อเกียรติยศของเขา
แม่มดที่รู้ทุกอย่าง เธอทำเพื่อการวิจัยค้นคว้า
ทหารรับจ้างที่ระบำดาบราวกับสายลม เขาทำเพื่อเงินตอบแทน
นักธนูผู้มีสายตาอันเฉียบแหลม เธอทำเพื่อแสวงหาการแก้แค้น
และยังมีนักเขียนผู้มีความรู้กว้างขวางและพลังการจำที่เป็นเลิศ เขาทำเพื่อเรื่องราว
ดอกบัวออกมาจากปากของฉัน ดอกไม้บานจากงานเขียน คำพูดของฉันหลักแหลมและชัดเจน ความคิดของฉันเฉียบคมราวกับสายฟ้า
ที่ฉันเข้าร่วมทีมนั้นความจริงแล้วเพียงเพราะว่าหางานทำไม่ได้ เป็นตำแหน่งที่ใคร ๆ ก็ทำได้
ความจริงแล้วฉันก็ไม่ใช่นักเขียน เป็นเพียงเด็กวัยรุ่นอายุยี่สิบกว่า ๆ ที่ไม่ได้มีประสบการณ์ทำงานที่จริงจังอะไร
