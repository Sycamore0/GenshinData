นั่นคือยุคที่ของหายากและสิ่งอัศจรรย์มากมายถูกรวบรวมเอาไว้ที่ Liyue
ในคืนหนึ่ง Min'gui เจ้าของร้านของโบราณ Xigu ได้เล่าเรื่องราวต่าง ๆ กับชายหนุ่มนิรนามท่าทางร่ำรวยผู้ศึกษาของโบราณ
สิ่งที่พวกเขาถกเถียงกันก็คือเรื่องของหยกแผ่นหนึ่ง

อย่างที่รู้กันดีว่าการทำเครื่องหยกในสมัยโบราณของ Liyue นั้นไม่จำเป็นต้องใช้เงินทุนมากมาย แต่การทำของปลอมที่ประณีตและสวยงาม อาจมีราคาที่แพงกว่า แต่ก็เป็นสิ่งที่พ่อค้ายอมรับได้
สิ่งที่ยากคือการสร้างเรื่องราวที่สวยงาม

เช่นเดียวกับช่างทำหยกที่เตร็ดเตร่อยู่บนเขา และเด็กหนุ่มชาวประมงที่มีนิสัยแปลก ๆ คนพิลึกพวกนี้มักจะเข้าใกล้หัวใจของสิ่งต่าง ๆ เสมอ
ราชาแห่งหินได้ตั้งกฎและพันธสัญญาขึ้น แต่ไม่ได้บังคับให้มนุษย์ใช้ชีวิตตามแบบแผนอำนาจที่สมบูรณ์นี้ เพราะเขารู้ดีว่ากฎและพันธสัญญาเป็นเพียงอุบายไม่ใช่เป้าหมาย ความสมดุลและความหมายลึกซึ้งที่แท้จริงนั้น อยู่ที่การตื่นตัวและการเลือกของแต่ละคนเอง

เจ้าของเรือประมงจอมโหดกลับไม่เข้าใจสิ่งนี้ จึงถูกคนงานเยาะเย้ย

มนุษย์ก็เช่นกัน ของโบราณก็เช่นกัน สิ่งที่กำหนดมูลค่าของมันไม่ใช่ระดับความหายากหรือฝีมือ แต่เป็น "เรื่องราว" เบื้องหลังต่างหาก

หนุ่มร่ำรวยไม่เข้าใจเรื่องนี้เลยแม้แต่น้อย ดังนั้นเขาจึงบอกว่าแผ่นหยกนี้คือของปลอมและลดมูลค่าของมันลง

แต่สมบัติล้ำค่ามากมายนับไม่ถ้วนในร้านของโบราณ Xigu นั้น หากใช้สายตาที่เฉียบแหลมพินิจพิเคราะห์ดูแล้ว สิ่งเหล่านี้คงกลายเป็นเพียงฝุ่นผงเท่านั้น

อย่างเช่นน้ำตาคนรักของกัปตันที่ไหลรินในท้องทะเล ที่ได้กลายเป็นไข่มุกอมตะ และอย่างเช่นราชาในอดีตองค์หนึ่งที่ได้แกะสลักรูปเหมือนของภรรยาที่ล่วงลับ และผนึกวิญญาณของตนไว้ในนั้น

เรื่องราวเหล่านี้ค่อย ๆ จางหายไป แต่มันกลับเป็นตำนานที่เก็บเอาไว้ภายใต้เปลือกของโบราณวัตถุ

"เป็นเรื่องที่น่าสนใจมาก ข้าจะซื้อของปลอมชิ้นนี้"
หนุ่มร่ำรวยพยักหน้าด้วยรอยยิ้มในดวงตาที่สุกสกาวราวทองคำ

"ฟังเรื่องของข้าแล้ว ท่านยังคิดว่านี่คือของปลอมอยู่เหรอ?"
Min'gui ถอนหายใจเบา ๆ

"แน่นอน"
หนุ่มร่ำรวยอดไม่ได้ที่จะยิ้ม ดูเหมือนว่าตั้งแต่เข้ามาในร้านเขายังไม่ได้ยิ้มอย่างมีความสุขเช่นนี้เลย

"ก็เหมือนกับเรื่องที่เจ้าเล่า แผ่นหยกอะไรนั่นเป็นเพียงเรื่องของสกุลเงินในสมัยโบราณ ที่ข้าปั้นเรื่องขึ้นมาก็เท่านั้น"