-- Ritou --
แม้จะมาถึง Ritou หลายวันแล้ว แต่ Kanjou ก็ยังไม่มีทีท่าว่าจะปล่อย ไม่รู้ว่าต้องหยุดอยู่ที่นี่อีกนานเท่าไร..ได้แต่หวังว่าคุณ Kurisu จะหาทาง พาฉันออกไปได้ในเร็ววัน

คุณ Kurisu เป็นประธานสมาคมการค้าท้องถิ่น เขาเป็นสุภาพบุรุษที่ทั้งสุขุม และเป็นมิตรที่มาจาก Fontaine และเขายังมีเสน่ห์ที่ทำให้คนนอกรู้สึกวางใจ เหมือนได้กลับบ้านเกิด

เคยได้ยินมาว่า Inazuma ไม่รับคนต่างแดน จนกระทั่งได้มาเหยียบสะพานของ Ritou ถึงได้รู้ว่าสถานการณ์รุนแรงกว่าที่คิด
"กฎ Sakoku" บังคับใช้มาระยะหนึ่งแล้ว คนต่างแดนไม่น้อย ค้างอยู่บนเกาะ แต่คนส่วนใหญ่อยู่ได้ไม่นาน และมีเจ้าของกิจการไม่น้อยที่ปิดร้าน และกลับบ้านเกิดกันไป Ritou ในตอนนี้ เป็นเงียบเหงาและอึมครึมกว่าเดิมมาก
เล่ากันว่าหลายร้อยปีก่อนท่าน Hiroshi แห่งตระกูล Hiiragi ได้สร้างท่าเรือการค้าขึ้นบนเกาะร้างได้อย่างน่าอัศจรรย์ และยังประกาศหาคู่ค้า พร้อมต้อนรับเขาเป็นอย่างดี อีกทั้งส่งเสริมให้พวกเขาค้าขายอย่างอิสระ ทำให้ที่นี่รุ่งเรืองขึ้นมาอย่างรวดเร็ว..แต่หากท่าน Hiroshi เห็น Ritou เงียบเหงาราวกับป่าช้าแบบนี้ ท่านจะมีความคิดเห็นอย่างไรนะ?
ทว่า ทายาทของท่าน ซึ่งก็คือท่านผู้นำของสำนัก Kanjou คนปัจจุบัน ก็ใช้ชีวิตอย่างมีความสุข ดูไม่เดือดร้อนอันใด
ช่างน่าโมโหยิ่งนัก

หลายวันผ่านไป คุณ Kurisu มาพร้อมข่าวดี
ได้ยินว่าอีกไม่นาน กองเรือ Crux จะพักที่ Inazuma ระยะหนึ่ง กองทัพเรือที่เดินทางไกล และมีอาวุธครบมือ ชื่อเสียงโด่งดังเช่นนี้ จะต้องมีหนทางพาฉันไปยังเกาะอื่นของ Inazuma ได้แน่นอน ฉันแค่รอเงียบ ๆ ก็เพียงพอแล้ว
ถึงยังไม่รู้ว่าข่าวของคุณ Kurisu จะเชื่อถือได้หรือไม่ แต่การเตรียมตัวไว้ก่อนก็ไม่ใช่เรื่องแย่ อันดับแรก ฉันต้องหาวิธีนำเครื่องมือยังชีพมาจากคุณหนู Yurika ไม่ว่าจะต้องขอร้อง หรือแลกด้วยเงินก็ตาม...

ดูเหมือน Shogunate จะมุ่งหน้าไปซุ่มโจมตีแนวหน้าของฝ่าย Sangonomiya อีกแล้ว ทำให้เกิดการล้มตายขึ้นมากมาย... หรือในทางกลับกัน คนต่างแดนที่เหลือก็กำลังกระซิบกระซาบกัน แม้แต่เหล่าผู้ที่รับใช้สำนักทั้งหลาย ก็พูดคุยถึงข่าวลือเรื่องนี้โดยไม่เกรงกลัวสิ่งใด
ไม่แน่ใจว่าเกิดอะไรขึ้นกันแน่ แต่มีพ่อค้าพากันเก็บของกลับบ้านเกิดกันอีกแล้ว มีเรือทหารมากมายแล่นไปมา ดูเหมือนจะเตรียมไว้ใช้ทางการทหารในภาวะฉุกเฉิน...

บางที ฉันสามารถใช้ช่องโหว่ความวุ่นวายขณะจัดสรรเสบียง นำของ ๆ ฉันออกมาจากโกดังได้

ใช่แล้ว อย่าลืมล่ะ ห้ามทำสมุดบันทึกเล่มนี้หายเด็ดขาด..
ถึงแม้ว่าสมุดบันทึกของ Inazuma เล่มนี้จะมีหน้าปกลายสวยกว่าเดิม..แต่นี่ก็ไม่ใช่คำแก้ตัวของการได้ใหม่ลืมเก่า!