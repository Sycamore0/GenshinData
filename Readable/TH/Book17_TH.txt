ในระหว่างการนอนกลางวันของ Ike สงครามครั้งใหญ่ก็เกิดขึ้นระหว่างคนรับใช้ของเขา
จอมเวทผู้ยิ่งใหญ่จะสยบเทพและปีศาจมากมายให้คอยอยู่รับใช้เขา Ike นั้นถือเป็นจอมเวทที่อยู่ในระดับสูง เหล่าอสูรที่คอยรับใช้เขานั้นมีมากกว่าตัวหนังสือในพจนานุกรมเสียอีก แล้วใครคืออสูรที่แข็งแกร่งที่สุดของเขากันนะ? เผื่อที่จะหาคำตอบของสิ่งนี้เหล่าเทพและอสูรจึงเข้าห้ำหั่นกันเพื่อหาคำตอบ
โชคร้ายก็คือดูเหมือนพวกเขาจะนับเจ้าหญิง Sachi และ Vera เป็นผู้ช่วยของพวกเขาซะแล้ว
Ike นอนกลางวันเป็นเวลาสองชั่วโมง แต่ตอนนี้กลับมีดวงดาวสามดวงถูกทำลายไปแล้ว!

"ทำไมฉันต้องปกป้องเธอด้วยล่ะ?" เจ้าหญิงชักมือของเธอกลับ และอสูรยักษ์ที่เสียลูกตาของมันไปก็หมอบลงกับพื้น
แม้ว่าเผ่าพันธุ์อันโดดเด่นของจักรวรรดิ Andromeda จะดูน่ารักมาก แต่ว่าที่ฝ่ามือของพวกเขานั้นมีปากที่พิเศษอยู่ซึ่งเอาไว้เพื่อออกล่าศัตรูที่พ่ายแพ้หรือดวงตาของคนรัก
"พวกเราไม่ใช่เพื่อนกันงั้นเหรอ?" Vera ถามอย่างเจ็บปวดพร้อมปาดเลือดที่อยู่บนใบหน้าของเธอทิ้ง
"อื้อ เป็นสิ?" เจ้าหญิงหน้าแดงเบือนหน้าหนีไป "หลังจากเรื่องเมื่อครั้งที่แล้วฉันก็ยกให้เธอเป็นเพื่อนเพียงคนเดียวของฉันแล้วล่ะ แต่ว่าฉันไม่ได้หมายถึงเธอหรอกนะ Vera"
"เห้...!" Sachi เข้าไปอยู่ในปากของมังกรยักษ์แล้ว
"เป็นไงล่ะ ยอมแพ้รึยัง?" มังกรยักษ์ถามด้วยเสียงของคุณลุงแก่ ๆ "ถ้าเกิดยอมแพ้และยอมรับว่าแกนั้นไร้ค่า แล้วฉันจะไว้ชีวิตพวกแก"
"ฉันยอมแพ้... ยอมแล้ว!" Sachi ตะโกนลั่น
"หยุดทำเป็นเก่งได้แล้วเจ้ากิ้งก่าชั้นต่ำ ตุ๊กแกที่พระราชวังของฉันยังแข็งแกร่งกว่าแกซะอีก!" เจ้าหญิงยืดเส้นยืดสายและดัดนิ้ว
"ฉันไม่เกี่ยววววววว!" Sachi ถูกมังกรลากหายไปบนท้องฟ้า
การต่อสู้ระหว่างเผ่าพันธุ์ Andromeda และมังกรยักษ์โบราณจบลงอย่างรวดเร็ว!

ก็แค่ยอมแพ้ซะ เท่านี้ชีวิตก็ไม่ต้องมาเสี่ยงแล้วนี่
Sachi ต้องออกจากการแข่งขันและปลุก Ike ให้ตื่นขึ้นด้วยการตบด้วยรองเท้าแตะ ส่วน Vera ก็รอดมาอย่างปลอดภัยโดยมีเจ้าหญิงคอยปกป้อง
"ย๊ากกก แกเจ้าคนไร้ความสามารถ แค่เห็นก็อยากจะอาเจียน พวกของชั้นต่ำ อย่าเข้ามาไล่ฉัน ไม่ต้องมาพูดกับฉัน ไม่ต้องมามองฉัน ไม่ต้องมาหายใจร่วมกับฉัน" เจ้าหญิงมอง Sachi แบบติดลบสุด ๆ
