ถึงท่านพ่อที่เคารพ

ไม่ได้เขียนจดหมายถึงท่านพ่อนานแล้ว ไม่ทราบว่าทุกคนสบายดีไหม? จดหมายฉบับที่แล้ว ท่านพ่อกล่าวถึง "Sensuiko" ว่ามันได้คลอดลูกแล้ว แต่เพราะลูกงานยุ่ง จึงไม่มีเวลาตอบจดหมายกลับ ตอนนี้ ลูกหมาน่าจะโตขึ้นแล้วใช่หรือไม่ ท่านเคยบอกว่าจะมอบลูกหมา 1 ตัวให้พ่อแม่ของ Kenji เป็นเรื่องที่น่าดีใจมาก ลูกและ Kenji ต้องมาเป็นทหาร จึงไม่สามารถรับใช้ท่านพ่อท่านแม่ได้ ลูกต้องขออภัยด้วย แต่เมื่อทราบว่าท่านพ่อท่านแม่ และพ่อแม่ของ Kenji ดูแลกันและกัน ลูกๆ อย่างพวกเราก็พอที่จะวางใจได้
ท่านพ่อไม่ต้องเป็นห่วงชีวิตของเราที่นี่ อาหาร และที่พักค่อนข้างดี และยังได้รู้จักกับเพื่อนใหม่ เขามีชื่อว่า Matsudaira หากมีโอกาส ลูกจะเชิญเขาไปเที่ยวบ้านเรา ให้เขาได้ชิมอาหารฝีมือท่านแม่
นอกจากนี้ยังมีอีกเรื่อง หากท่านพ่อทราบจะต้องภูมิใจมากแน่ๆ เพราะความกล้าหาญของลูก ทำให้ผู้บังคับบัญชาเลื่อนตำแหน่งให้ลูกได้เป็น Hatamoto! Kenji ก็เช่นกัน แต่ท่านพ่ออย่าเพิ่งไปบอกครอบครัวของเขา ให้เขาเขียนจดหมายบอกเองดีกว่า
ท่านพ่อ ลูกเชื่อมาตลอด ว่าเมื่อใดที่สงครามสิ้นสุด ลูกและ Kenji จะกลับบ้านพร้อมกับเกียรติยศและความภาคภูมิใจ ถึงตอนนั้น เงินเดือนของลูกสามารถเลี้ยงท่านพ่อและท่านแม่ได้ พ่อกับแม่ไม่ต้องไปจับปลาอีกแล้ว ลูกจะสามารถสร้างบ้านหลังใหม่ให้พ่อกับแม่อยู่ ซื้อเรือใหม่ ทำให้พ่อกับแม่ได้มีชีวิตที่ดีกว่านี้ ลูกจะพยายามเพื่อเป้าหมายที่ยิ่งใหญ่นี้!
ขอท่านพ่อและท่านแม่รอลูกกลับไป

ด้วยความนับถือ จาก Masanori