การเลือกกลีบ Silk Flower ที่เพิ่งเริ่มผลิบาน โดยใช้วิธีการลับแบบโบราณในการม้วนด้ายพุ่งและดึงด้ายยืน ทอเป็นผ้าไหมเนื้อละเอียด สีย้อมสีม่วงแดงสกัดจาก Violetgrass เพื่อให้ได้สีที่เข้มและสว่างสดใสดั่งภาพวาดโบราณ รูปทรงเสื้อผ้าผสมผสานสไตล์ของ Liyue และต่างแดน เมื่อผ่านการตัดเย็บมาหลายร้อยวัน ทุกรายละเอียดจึงพิถีพิถันราวกับภาพเขียน
ชุดนี้อาจจะเป็นเครื่องแต่งกายที่ล้ำค่าที่สุดสำหรับ Keqing และที่มาของมันเองก็พิเศษมากเช่นกัน...
นับตั้งแต่เข้ารับตำแหน่งเป็น "Yuheng" Keqing ไม่เคยได้รับความสะดวกสบายจากตำแหน่งนี้เลย แต่กลับต้องสละเวลาส่วนตัวจำนวนมหาศาลแทน เพื่อปรับปรุงประสิทธิภาพในการทำงาน ชุดกระโปรงที่ Keqing เลือกใส่ในวันธรรมดา จึงเน้นการให้ความสำคัญกับความสามารถในการปฏิบัติงานมากขึ้น โดยคงไว้ซึ่งความสวยงามและความสง่าขั้นพื้นฐานเท่านั้น ดังนั้น ที่ผ่านมา Keqing จึงไม่เคยใช้ของที่เกี่ยวข้องกับสีชมพู ขาว หรือดำเลย
หลังจากทำงานใกล้ชิดกับ Ganyu และ Ningguang อย่างต่อเนื่อง Keqing ก็เริ่มมีความรู้สึกบางอย่าง...
เธอได้เห็นจังหวะการทำงานในแต่ละวันของ Ganyu และรู้ดีว่าเธอไม่สามารถเลียนแบบเลขานุการผู้เป็นครึ่งเซียนคนนั้นได้ และเธอก็เข้าใจสไตล์ของ Ningguang ด้วย Ningguang มักจะอาบน้ำเปลี่ยนเสื้อผ้าหลังเลิกงานเพื่อ "ปรับอารมณ์ชั่วคราว" ลืมเรื่องงานที่จะกองพะเนินในวันพรุ่งนี้ และพักผ่อนกายใจอย่างเต็มที่
Keqing เข้าใจดีว่า เป็นเพราะเธอเดินอยู่แนวหน้าของการเปลี่ยนแปลง จึงจะพึ่งเพียงความมุ่งมั่นไม่ได้ แต่ต้องใช้ทั้งร่างกายและจิตใจ เพื่อหลีกเลี่ยงภัยที่มองไม่เห็น และก้าวหน้าต่อไปอย่างมั่นคง
ตอนที่ Ningguang เกลี้ยกล่อม Keqing ก็เคยเปิดเผยความคาดหวังของตัวเองด้วย
"ทุกช่วงเทศกาลที่ผ่านมา เธอสวมเสื้อผ้าแบบปกติออกไปพบปะผู้คน ทุกคนต่างก็คุ้นเคยกับภาพลักษณ์ของเธอแล้ว แต่ Liyue ในทุกวันนี้ได้ต่างไปจากเดิมแล้ว หากไปปรากฏตัวต่อหน้าสาธารณชนในรูปลักษณ์ใหม่ จะต้องทำให้ทุกคนรู้สึกประทับใจ และสร้างขวัญกำลังใจให้พวกเขาได้แน่"
แน่นอนว่า Keqing ย่อมเข้าใจ แต่เธอเพียงต้องการเปลี่ยนแปลงไปอย่างเงียบ ๆ ไม่อยากทำให้พวกเขาเป็นกังวลมากเกินไปเพียงเท่านั้น
งั้นก็เริ่มจากชุดในงานเทศกาล Lantern Rite ก็แล้วกัน
"ชุดนี้จะเป็นเส้นแบ่งเขต เป็นเครื่องพิสูจน์ว่างานและชีวิตของฉันไม่ได้เกี่ยวข้องกัน ทำให้ฉันก้าวหน้าในฐานะผู้นำทางอย่างมั่นคง และค่อย ๆ เข้าใกล้ยุคใหม่ของ Liyue"
ในเวลานั้น Keqing ได้กระจ่างแล้ว และได้ว่าจ้างช่างตัดเสื้อส่วนตัวของ Ningguang ให้ช่วยตัดเย็บเสื้อผ้าให้ตัวเอง การออกแบบในขั้นสุดท้ายยังคงเป็นไปตามความ "หรูหราในระดับต่ำสุด" เท่านั้น จากนั้น Keqing ก็กลับไปทำงานตามเดิม และเตรียมการสำหรับเรื่องต่าง ๆ ของเทศกาล Lantern Rite
สำหรับการตกสู่สภาวะที่ยุ่งวุ่นวายอีกครั้ง มันก็เป็นเพียงการสูญเสียขอบเขตการแยกแยะที่เหมาะสมเป็นครั้งคราวเท่านั้นเอง
เมื่อได้คุยกับนักเดินทางบน Jade Chamber อีกครั้ง ได้ยินคำพูดที่แสดงถึงความห่วงใย ความคิดของ Keqing ก็ได้กระจ่างอีกครั้ง และคิดถึงการตัดสินใจของตัวเองเมื่อไม่นานมานี้ ก่อนจะยิ้มบาง ๆ
บางทีมันอาจจะเป็นเซนส์อย่างหนึ่ง คนที่มีอุดมการณ์เดียวกัน ก็มักจะมีความในใจที่ตรงกันโดยไม่ได้นัดหมาย
สวมชุดที่เตรียมไว้ หันไปสบตากับนักเดินทาง พูดคุยกันเล็กน้อย หลังจากได้รับการยืนยันแล้ว ก็หันไปทางดอกไม้ไฟที่กำลังเบ่งบาน
ชุดกระโปรงสะท้อนแสงไฟที่งดงามของงานเทศกาล ราวกับท้องฟ้าที่เต็มไปด้วยดวงดาวสุกสกาว ชายกระโปรงพลิ้วไสวไปตามการก้าวเดินของ Keqing ราวกับดอกไม้ที่โบยบินในสายลม