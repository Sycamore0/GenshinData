1. Barbecue Lizard

ก่อนอื่นนำเขาและเครื่องในของกิ้งก่าออกไป จากนั้นลอกหนังด้านนอกออกและก็นำมาเสียบไม้ย่างให้สุกทั้งสองฝั่ง
กิ้งก่าที่มีเขาจะมีรสชาติที่ค่อนข้างคาวและขม ซึ่งเมื่อกินมันเป็นครั้งแรกคุณจะรู้สึกได้ถึงความเป็นกรดของสัตว์ที่เข้มข้นคล้ายกับผ้าเช็ดตัวเก่าที่แช่อยู่ในน้ำแอมโมเนีย แต่วางใจได้เพราะมันปลอดภัยและไม่เป็นอันตราย ซึ่งหากเป็นไปได้ควรโรยด้วยเครื่องเทศก่อนเสมอ

2. Dada Steak

เตรียมสเต๊กหมูสดดิบชิ้นใหญ่จากนั้นใช้เกลือโรยสเต๊กทั้งสองด้าน (สำหรับผู้เหงื่อออกมากสามารถข้ามขั้นตอนนี้ไปได้) จากนั้นห่อด้วยผ้าบาง ๆ มัดติดไว้กับหลังของคุณแล้วกินมันหลังจากออกกำลังกายในตอนเช้า!
เนื้อหมูป่านั้นอุดมไปด้วยพลังงาน ปรุงรสด้วยเกลือปริมาณมากและอุ่นเบา ๆ ด้วยความร้อนจากร่างกายและแสงแดด ซึ่งมันจะยังคงสัมผัสที่นุ่มตามธรรมชาติของเนื้อในขณะที่กลิ่นคาวถูกกลบไป โดยสามารถเสิร์ฟพร้อมกับขนมปังกรอบหนา ๆ และ Wolfhook เพื่อเพิ่มความจัดจ้าน!

3. Ice and Fire Salad

หั่น Cryo Slime ออกเป็นชิ้นเล็ก ๆ จากนั้นหั่น Pyro Slime ให้เป็นชิ้นที่ใหญ่กว่า เสร็จแล้วนำมาผสมเข้ากับผลไม้และสมุนไพร เติมเกลือเล็กน้อยเพื่อเพิ่มรสชาติ
รสชาติของ Cryo Slime รวมกับรสเผ็ดร้อนของ Pyro Slime ควบคู่กับรสหวานอมเปรี้ยวของผลไม้สด สามารถอธิบายได้ว่ามีรสชาติที่สดชื่นซาบซ่าน และอาฟเตอร์เทสที่ยาวนานนนนน
หากคุณสังเกตเห็นการเปลี่ยนแปลงที่มากเกินไปในอุณหภูมิร่างกายของ Slime ระหว่างการทำอาหารจานนี้ จงตีมันด้วยด้านทื่อของมีดหรือกระบองของคุณโดยทันทีเพื่อทำให้หมดสติ นี่ก็เพื่อหลีกเลี่ยงการบาดเจ็บอ่ะนะ

4. Stone-baked Casserole

รวบรวมก้อนหินและจัดเรียงให้เป็นวงกลมแล้ววาง Pyro Slime ไว้ตรงกลาง จากนั้นสร้างเตาโดยใช้ก้อนหินมากขึ้นและย้ายหม้อปรุงอาหารเข้าสู่ตำแหน่ง แล้วก็ใส่เนื้อสด ผักสด กิ้งก่า จิ้งหรีดและ sweet flower ลงไปในหม้อ เมื่อเสร็จแล้วจึงเติมน้ำและโรยเกลือ สุดท้ายทิ้งไว้อย่างน้อยครึ่งชั่วโมงและก็กินได้
อาหารจานนี้ได้รวมเอารสชาติเด็ด ๆ มาไว้ในที่เดียว จากจิ้งหรีดกรอบไปจนถึงกิ้งก่าที่ชุ่มฉ่ำ ความเข้มข้นของรสชาติที่หลากหลายของป่าและความกรอบหวานของผักสด ๆ เมื่ออาหารหมดแล้วยังสามารถหั่น Pyro Slime เป็นชิ้น ๆ เพื่อทำเป็นของหวาน หรือราดด้วยซุปก็จะได้อาหารจานใหม่อีกจาน ช่างเป็นอาหารที่คุ้มค่าทุก Mora เสียจริง ๆ