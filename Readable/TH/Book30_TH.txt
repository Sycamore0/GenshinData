ผู้ปกครองอาณาจักรแห่งนี้ก็คือเจ้าหญิงผู้เลอโฉมและมีสีผิวที่ขาวราวกับหิมะ เฉกเช่นดวงจันทร์ เธอมีผิวที่สว่างใสที่สุด ดวงตาที่แวววาวที่สุดและรวมไปถึงหัวใจที่บริสุทธิ์ที่สุดในผืนป่า เพราะฉะนั้นเหล่าราษฎรจึงรักและเทิดทูนเธอและเรียกเธอว่า "เจ้าหญิงหิมะ"
เจ้าหญิงหิมะปกครองเหล่าราษฎรด้วยความอ่อนโยน เธอรู้ดีเสมอว่าอะไรคือสิ่งที่ดีที่สุดต่อประชาชนของเธอ ภายใต้การปกครองของเธอ เหล่าผู้คนของ Moonlight Forest ไม่เคยได้รับการลงโทษอันแสนโหดร้ายของ Night Mother เลย และเหล่าสิ่งมีชีวิตที่เร่ร่อนไปมาในความมืดก็ไม่กล้าที่จะย่างเท้าเข้ามาในป่าเช่นกัน
แต่เจ้าหญิงหิมะนั้นก็มีสิ่งที่เธอต้องกังวล ในท้องฟ้ายามค่ำคืนที่มืดมิด ดวงจันทร์นิรันดร์เป็นเหมือนหลุมที่เปล่งแสงและดูเหมือนว่าเธอสามารถเห็นภาพลวงตาของชีวิตเธอจากแสงเหล่านั้น ก็เหมือนกับคนทั่ว ๆ ไป เจ้าหญิงมักจะนั่งอยู่บนกระดานหินโบราณหน้าพระราชวังลูบไล้มอสที่ส่องประกายและจินตนาการถึงโลกหลังแสงจันทร์
"สักวันหนึ่ง ฉันจะพาเหล่าราษฎรไปอยู่ที่นั่นได้มั๊ยนะ?" เจ้าหญิงพูดกับตัวเอง
"ได้สิ"
อยู่ ๆ ก็มีคำตอบกลับมา
เจ้าหญิงหันกลับไปดูก็มองเห็นเจ้าชายหนุ่มคนหนึ่ง