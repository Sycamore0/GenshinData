
ในยุคแรกเริ่มของ Liyue มหาสมุทรเคยเป็นแหล่งที่อยู่ของเทพอสูรและอสุรกายยักษ์
เหล่าบรรพบุรุษล่องเรือไปบนเกลียวคลื่นเพื่อต่อสู้กับอสูรแห่งท้องทะเล แต่ส่วนใหญ่จะไม่มีวันหวนกลับมา

ชาว Liyue เรียกมันว่าอสูร "Baqiu" มันคือราชาแห่งท้องทะเล
เมื่อพายุโหมกระหน่ำเหนือผืนน้ำ หรือลมพายุนี้อาจเกินขึ้นจากลมหายใจของมัน
กระแสน้ำซัดท่าเรือราวกับมันเป็นเพียงเม็ดทรายและเกลือ
คลื่นฉีกเรือเป็นชิ้น ๆ ราวกับมันเป็นดอก Glaze Lily ที่บอบบาง

ดังนั้น ราชาแห่งหินจึงเรียกให้หยกที่ไม่อาจทำลายได้ขึ้นมาจากแผ่นศิลา
อันหนึ่งรูปร่างเหมือนวาฬที่กลืนกินเกลียวคลื่น
อีกอันหนึ่งดูเหมือนกับเหยี่ยวมหึมาที่โผบินอยู่บนฟ้า

เมื่อวาฬหินถูกสร้างขึ้นครั้งแรก มันสร้างความหวาดกลัวให้เหล่าอสูรแห่งท้องทะเล จนร่างพวกมันสั่นสะท้าน
หยกแข็งที่ไม่อาจทำลายได้ถูกใช้เป็นเขี้ยว เพื่อต่อสู้กับอสูรแห่งทะเลอย่างดุเดือด
และเหยี่ยวมหึมาได้กลายร่างเป็นหอกตรึงเหล่าอสูรไว้ใต้ก้นบึ้งของท้องทะเล
ท้ายที่สุดวาฬหินก็ได้รับอิสรภาพ และกลับคืนสู่ภูเขาอันไกลโพ้นที่มันจากมา

เมื่อพูดถึงตอนจบของตำนานนี้ คนเล่าเรื่องแห่งอ่าวท่าเรือก็จะบอกว่า:
ทุกวันนี้ วาฬยักษ์ที่สร้างจากหินหยกที่ตกผลึก ยังคงแหวกว่ายอยู่ท่ามกลางดินแดนแห่งเซียนที่ห้อมล้อมด้วยหมู่เมฆ
เสียงเพลงแห่งวาฬดังก้องอยู่ท่ามกลางหมอกหนาที่ปกคลุมยอดเขา
หากมหาสมุทรกล้ามาคุกคามแผ่นดินอีกครั้ง มันจะปรากฏตัวขึ้น กลายร่างเป็นหอกและพุ่งลงไปในน้ำอันดำมืด...