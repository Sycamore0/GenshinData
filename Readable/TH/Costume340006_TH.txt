"พี่คะ ชุดนี้เป็นชุดของพี่ใช่มั้ยคะ? ฉันเจอตอนที่จัดห้องน่ะ..."
Barbara ถือชุดที่พับไว้อย่างเรียบร้อยไว้ด้วยมือทั้งสองข้าง ลวดลายสัญลักษณ์ของกองอัศวินสะท้อนแสงประกายสีทองภายใต้แสงแดด
มองแวบแรกสไตล์ของชุดนั้นคุ้นตาก็จริง แต่ Jean ก็สามารถสรุปได้ว่าตัวเองไม่เคยมีชุดแบบนี้มาก่อน
แต่ลองมาคิดดูแล้ว เสื้อผ้าที่ตัวเองสวมใส่ก็เป็นชุดที่แม่ตัดเย็บให้
"หรือว่า... จะเป็นของคุณแม่?"

เมื่อเผชิญหน้ากับคำถามของลูกสาว ใบหน้าของ Frederica ก็เผยรอยยิ้มที่ยากจะได้เห็นออกมา
"มันนานจนแม่จะลืมเรื่องนี้ไปซะแล้วล่ะ ที่แท้ Seamus ก็ยังเก็บมันไว้ตลอดเลยเหรอเนี่ย"
"นี่คือชุดที่แม่ได้มาตอนที่ได้รับรางวัล 'อัศวิน Alder' ถ้าไม่รังเกียจก็เอาไปใส่ได้นะ"
ต้นกล้าในวันวานเติบโตขึ้นมาอย่างแข็งแรง และร่มเงาของพวกมันก็ปกคลุมผืนดินที่คุ้นเคย
เกียรติยศในวันวานถูกส่งต่อ แต่กลับเปล่งประกายได้ยิ่งกว่า
พวกเธอตอบกลับกันและกันด้วยพิธีการแบบอัศวิน ตามด้วยอ้อมกอดของครอบครัวที่ห่างหายกันไปนาน