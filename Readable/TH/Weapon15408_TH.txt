ธนูยาวที่สร้างขึ้นจากหิน Blackstone ที่หายาก เมื่อง้างธนูได้ยินเสียงลม สามารถยิงได้ไกลกว่าร้อยหลา
ส่วนกลางของคันธนูมีสีดำสนิท ปลายทั้งสองข้างมีสีแดงเลือด เมื่อสัมผัสกับมือจะรู้สึกเย็น เมื่อง้างธนูและยิงออกไป ลูกธนูพุ่งไปราวกับดาวตก เร็วพอที่จะไล่ลมและสายฟ้าได้

ในเมือง Liyue... ช่างตีเหล็กตระกูล Yun นั้นมีประวัติศาสตร์อันแสนยาวนาน ซึ่งขณะนั้นทายาทรุ่นที่เจ็ด Yun Hui คือหนึ่งใน Qixing หรือดวงดาวทั้งเจ็ด ซึ่งนั่นยิ่งทำให้มีชื่อเสียงมากขึ้นไปอีก
Yun Hui มีลูกสาวคนเดียวนามว่า Yun Huang แปลว่านกฟีนิกซ์ โดยตามธรรมเนียมของตระกูลแล้ว หลังจาก Yun Huang แต่งงาน สามีของเธอจะต้องเข้ามาสืบทอดตำแหน่งเจ้าของร้าน
เธอฝึกฝนทักษะการป้องกันตัวมาตั้งแต่เด็ก และด้วยนิสัยที่เด็ดเดี่ยวราวนกฟินิกซ์ของเธอไม่ยอมรับเรื่องนี้ ยืนยันที่จะใช้ความเป็นลูกสาวมารับสืบทอดกิจการของที่บ้านด้วยตนเอง ทำให้นำมาซึ่งเสียงนินทาหนาหู
แต่จังหวะที่ Yun Huang จะขึ้นมาสืบทอดตำแหน่งนั้นเป็นช่วงเวลาที่ยากลำบาก

ผืนดินในขณะนั้นไม่สงบ ภูเขาและถ้ำที่ส่งเสียงคำรามต่ำๆ ได้พังทลายลง
อัญมณีที่ฝังลึกลงไปใต้ดินยากที่จะขุดออกมา การสร้างอาวุธ และการถ่ายทอดทักษะก็ยากที่จะสืบสานต่อเช่นกัน
ในยามค่ำคืน Yun Huang นอนไม่หลับ ด้วยกลัวว่ากิจการตีเหล็กของตระกูล Yun ที่สืบทอดกันมาเป็นร้อยปี จะมาสิ้นสุดอยู่ที่มือเธอ
ท่ามกลางความกังวล เธอได้อ้อนวอนต่อเทพเจ้า หวังว่าเหล่าเทพจะใช้พลังเวทแก้ไขปัญหาอันเร่งด่วนของเธอได้

ในอดีต Hance ที่เคยละทิ้งกิจการของที่บ้านเพื่อไปท่องโลกนั้น ปัจจุบันนี้เขากลับสวมใส่เครื่องแต่งกายของช่างฝีมือเข้าไปในหมู่บ้าน
เขาหยิบเอากล่องไม้เล็กๆออกมาแล้วส่งให้เธอ มันคือตำราสร้างอาวุธ"การทดสอบ"ที่พ่อของเขาได้แก้ไขไว้ก่อนจากไป เขายังหยิบธนูยาวออกมาอีกคันแล้วกล่าวว่า:
"เรื่องนี้เกิดขึ้นจากหิน Blackcliff ข้าหวังว่ามันจะจบลงที่หิน Blackcliff เช่นกัน ได้ยินว่าเจ้าของร้าน Yun ชื่นชอบธนู ถ้าไม่รังเกียจก็ลองธนูนี้ดูสิ"
Yun Huang ยิงธนูขึ้นสู่ฟ้า โดยลูกธนูนั้นพุ่งไปราวกับสายฟ้าพิโรธฟาดผ่านชั้นบรรยากาศ ส่วนเสียงจากสายธนูนั้นก็สะท้อนอยู่ในป่าเป็นเวลานาน
มองไปยังดวงจันทร์ที่ลอยต่ำอยู่ใต้เมฆ เธอรู้สึกได้ว่าเวลาของเธอมาถึงแล้ว

