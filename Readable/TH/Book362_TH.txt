ถึงผู้อ่านจดหมาย:
ข้า Kaedehara Yoshinori ติดอยู่กับ "ความลับ" มาชั่วชีวิต แต่ตอนนี้ข้าเหลือเวลาอีกไม่มากแล้ว หลังจากคิดทบทวนอย่างถี่ถ้วน ข้าตัดสินใจที่จะเล่าเรื่องราวทั้งหมด
ในตอนนั้น ขณะที่ข้ากับท่าน Kamisato แห่งสำนัก Yashiro ไล่ตามช่างตีดาบที่หลบหนีนั้น เราไม่ได้รับบาดเจ็บจากผู้หลบหนี
แต่ความจริงแล้ว ในตอนกลางคืน เมื่อข้าติดตามเบาะแสมาจนถึงชายฝั่ง ก็ไม่มีวี่แววของช่างตีดาบเลย มีเพียงคนแปลกหน้าคนหนึ่งเท่านั้นที่ปรากฏตัวขึ้น คนแปลกหน้าคนนั้นอ้างตนว่าเป็นคนที่อยู่เบื้องหลังเรื่องทั้งหมด เขาบอกว่ารอข้ามาเป็นเวลานานแล้ว และขู่ว่าจะทำลาย Raiden Gokaden ทั้งหมด
เขามีพลังที่เหนือกว่ามนุษย์ ในชั่วพริบตาเดียว ตัวข้าและซามูไรที่ติดตามก็พ่ายแพ้อย่างราบคาบ ท่าน Kamisato ได้รับบาดเจ็บสาหัส แต่ข้าถูกฟันเข้าที่หมวกทำให้รอดตายมาได้อย่างหวุดหวิด
หากคนแปลกหน้าโจมตีอีกครั้งก็คงคร่าชีวิตของข้าได้แน่ แต่เมื่อเห็นหน้า เขาก็ยั้งมือและถามกับข้าเสียงแข็งว่า ข้ามีความเกี่ยวข้องกับ "Niwa" อย่างไร ข้าจึงตอบไปเพียงว่านั่นเป็นนามสกุลเดิมของพ่อข้า หลังจากที่พ่อหายตัวไป ข้าก็ถูกตระกูล Kaedehara รับมาเลี้ยง
เมื่อได้ยินดังนั้นเขาก็ไม่พูดอะไรอีก หลังจากเงียบไปนาน จู่ ๆ เขาก็พูดขึ้นว่า "บอกเธอว่าข้าชื่อ 'Kunikuzushi'" แล้วเขาก็หันหลังเดินจากไป...

การตีขึ้นรูปไม่เป็นไปด้วยดีเนื่องจากคนแปลกหน้าคนนี้มายุ่งกับแบบแปลนของท่านโชกุนผู้ยิ่งใหญ่ แม้ว่าท่าน Kamisato จะรู้ถึงความสำคัญของเรื่องนี้ แต่เขากลับยังนิ่งดูดาย เพราะกลัวว่าวาจาตนนั้นจะทำให้ผู้คนสงสัยว่าข้าอาจมีส่วนเกี่ยวข้องในเรื่องด้วย แม้ตอนที่บาดเจ็บเจียนตาย เขาก็ยังยืนกรานว่าเราถูกทำร้ายจากผู้ทรยศ และบอกให้ข้านิ่งไว้ ข้ารู้สึกซาบซึ้งในตัวท่านมาก และด้วยสถานการณ์ในตอนนั้น ทำให้ข้าตัดสินใจเก็บเรื่องนี้เป็นความลับไว้ในใจเสมอมา
ในฐานะหัวหน้าตระกูล Keadehara ข้ารู้สึกละอายใจยิ่งนักที่เห็นการเสื่อมถอยของ "Isshin Art" แต่ในฐานะพ่อ สิ่งเดียวที่ข้าปรารถนาคือการได้เห็นลูกหลานปลอดภัย หากผู้อ่านจดหมายฉบับนี้เป็นลูกหลานของตระกูล Keadehara อย่าได้ไล่ตามศัตรูในอดีตอย่างหน้ามืดตามัว หรือถูกพันธนาการด้วยการกระทำในอดีตเลย มันมีแต่จะทำให้เจ้าสูญเสียตัวตนเท่านั้น

ข้อความของ Kaedehara Yoshinori
