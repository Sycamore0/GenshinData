นานมาแล้ว มีแม่มดคนหนึ่งคลอดลูกแฝดสาว
แต่ทว่า เผ่าแม่มดไม่สามารถเก็บสองทายาทไว้พร้อมกันได้ แต่หากต้องการเก็บไว้ ก็ต้องแลกมาด้วยการสละพลังเวทที่ยิ่งใหญ่
แต่มนต์ดำของแม่มดท่านนี้ อยู่ในระดับขีดสุดแล้ว เธอจึงใช้พลังชีวิตของตนเอง แลกกับการรักษาสองทายาทเอาไว้

แต่ไม่นาน พลังชีวิตของแม่มดก็ค่อยๆ หมดไป จนถึงวันที่ต้องลาจาก
แม่มดหลุดพ้นตลอดกาลแล้ว โดยมี Nottfriga ผู้เป็นพี่สาวเป็นผู้รับภาระทั้งหมด เธอคิดว่า การที่ Madeleine น้องสาวของเธอไม่สามารถมีชีวิตอยู่ต่อได้ ล้วนเป็นความผิดของเธอ
แต่ยังดีที่ Nottfriga ได้สืบทอดพรสวรรค์มนต์ดำของแม่มดท่านนั้น เธอใช้ร่างกายของตนเองเป็นภาชนะ พร้อมกับใช้เวทที่ซับซ้อน และคาถาที่เข้าใจยาก แยกวิญญาณของ Madeleine ออกมา
เธอได้อ่านหนังสือหนังสัตว์ที่แม่มดทิ้งไว้บนหอสูงหมดทุกหน้า รวมกับการใช้มนต์ดำและวิชาแปรธาตุสร้างร่างใหม่ขึ้นมา การอัญเชิญดวงวิญญาณไปสถิตในร่างใหม่นี้เพื่อให้ฟื้นชีพ มันไม่ใช่เรื่องง่ายของวิชาต้องห้ามของเวทมนตร์แห่งแสงเลย แล้ว Nottfriga ที่ไม่มีความรู้ในเวทมนตร์แห่งแสงแม้เพียงนิดเดียว ก็ยิ่งไม่ต้องพูดถึง
ความมุ่งมั่นที่ Nottfriga มีต่อ Madeleine ทำให้เธอพบทางออกในที่สุด เธอทำให้ภาชนะดังกล่าวกลายเป็นกำไลข้อมือที่ขดเป็นรูปงู และออกเดินทางสู่การผจญภัยด้วยกัน

"น้องสาวที่รัก เมื่อเรื่องราวทั้งหมดสิ้นสุด พวกเราจะไม่ต้องพรากจากกันอีก..."