
...แต่สุดท้ายแล้ว อาณาจักรก็ยังถูกปกคลุมด้วยความเงามืด
ไม่ใช่ว่ามังกรร้ายที่เอาชนะอัศวิน แต่พวกเขาต่างสูญสลายไปพร้อมกัน
ท่ามกลางความโกลาหล ความเศร้าโศก และการแยกจากดั่งผืนน้ำอันมืดมิดที่ไร้แสงสว่าง
ผู้อำนวยการและน้องสาวร่วมออกเดินทางเพื่อเอาชนะต้นตอของความชั่วร้ายทั้งปวง
ส่วนรองผู้อำนวยการได้ขึ้นเรือที่สร้างขึ้นเพื่อการศึก และหลับใหลอย่างสงบใต้ผืนน้ำในที่สุด
วีรบุรุษ Narzissen ได้สูญหายไปพร้อมกับอัศวิน มังกรร้าย และนักปราชญ์มากมาย

บ้างก็ถูกหน่วยล่าเงาหรือทีมลาดตระเวนพิเศษรับตัวไป
และต้องทำงานอย่างหนักเพื่อป้องกันไม่ให้อาณาจักรถูกเงามืดปกคลุมอีกครั้ง
บ้างก็ถูกรับเลี้ยงโดยนักสำรวจที่เดินทางไปมาในต่างแดน
และเริ่มต้นการผจญภัย เพื่อชมจุดสิ้นสุดของโลกที่แท้จริง

หลายปีผ่านไปหลังจากนั้น
บางคนพยายามป้องกันไม่ให้เรื่องราวในอนาคตถูกขัดจังหวะอีกครั้ง
จึงแสวงหาเส้นทางมุ่งไปข้างหน้าโดยใช้ความแม่นยำของเครื่องจักรและโครงเหล็ก
บางคนก็ฝืนศีลธรรมเพื่อให้เรื่องราวซ้ำรอยอีกครั้ง
และเริ่มต้นการเดินทางที่เหนือสามัญสำนึกทั้งหมดในนามของ Narzissen
แต่อย่างไรก็ยังมีผู้หวงแหนดอกไม้ที่เหี่ยวเฉาราวสมบัติล้ำค่า
และหวนคิดถึงเรื่องราวผจญภัยยามบ่ายที่ยังไม่สิ้นสุด...