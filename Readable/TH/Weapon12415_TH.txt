
ตามตำนานเล่าว่าเมื่อพันปีที่แล้ว ในยุคที่กษัตริย์ผู้โง่เขลาถูกฝังอยู่ในเนินทราย
มีเมืองอายุสั้นกระจายอยู่ทั่วทองที่แร้นแค้นและไร้ขอบเขต
ดาบใหญ่เล่มนี้เป็นของนักเต้น Makhaira ซึ่งครั้งหนึ่งเคยเป็นนางสนมของทรราช
ด้วยระบำดาบที่โหดเหี้ยม ทำให้เธอได้รับความโปรดปรานจากกษัตริย์และความสนใจของเจ้าชาย

กษัตริย์ผู้สูงศักดิ์แห่งอาณาจักรที่เสื่อมโทรมเป็นคนอ้วนท้วมและหยิ่งยโส วัน ๆ เพลิดเพลินแต่อาหารโอชะ สุรารสหวานและการล่าสัตว์
เช่นเดียวกับกษัตริย์องค์อื่น ๆ ในยุคที่เสื่อมโทรม ที่เอาแต่หมกมุ่นอยู่กับการพิชิต ทำลายล้าง และกักตุนสมบัติอย่างไม่รู้จบ

เมื่อทุกสิ่งจมลงไปในคืนที่มืดมิด แสงจันทร์สีธารากล่อมเกลอให้อาณาจักรที่คลุ้มคลั่ง ทุกสิ่งพลันหลับใหลไปในที่สุด
ทรราชที่อ้วนท้วมไม่อาจทนต่อความง่วงนี้ได้ เขาหลับลงท่ามกลางเสียงหมอกของ Seelie เสียงกรนดังไปทั่วราวกับฟ้าร้องกึกก้อง...
นางสนมพราวเสน่ห์ได้เห็นร่องรอยของการทำลายล้างแล้ว ดังนั้นนางจึงขัดดาบและเตรียมพร้อมสำหรับการเต้นรำครั้งสุดท้าย
องค์ชายน้อยทรงเล็งเห็นสัญญาณแห่งความหายนะแล้ว จึงเสด็จมาพบ Makhaira ที่วิตกกังวลในยามราตรี

"สิ่งที่มาจากทรายร้อนระอุถูกฝังไว้เบื้องล่างในที่สุด แม้ทะเลทรายจะหนาวเหน็บราวน้ำแข็งในค่ำคืนอันยาวนาน แต่ชะตากรรมที่ร้อนระอุก็มิอาจลืมเลือนได้"
"หากนี่คือการตัดสินใจของท่าน โปรดช่วยข้าด้วย ให้ข้าได้ช่วยเหลืออาณาจักรเก่าแก่ที่ล่มสลายแห่งนี้ด้วยเถอะ แม้เพียงน้อยนิดก็ตาม"
"การแก้แค้นเพียงเล็กน้อยจะขจัดปัญหาในใจเรา นักล่าผู้คลั่งไคล้จะต้องตายด้วยเหยี่ยวอันเป็นที่รักของตนในที่สุด"
"ญิน แม่ของข้าได้สอนให้ข้าระบำดาบเจ็ดขั้น หากข้าชิงบัลลังก์ให้ท่านสำเร็จ ข้าก็ไม่ต้องประจบสอพลออีกต่อไป เท่านั้นข้าก็พึงพอใจ"

ด้วยเหตุนี้ แผนโค่นล้มอาณาจักรจึงถูกวาดขึ้นบนที่นอน และคำพูดที่อ่อนโยนของคู่รักก็เป็นดั่งคมดาบแหลม
เช่นนั้น ทรราชจึงหวนกลับยังดินแดนทรายร้อนระอุด้วยวิธีที่ไม่น่าดูนัก การพิชิตอาณาจักรและวังกลายเป็นเรื่องเพ้อฝันในที่สุด
ชีวิตอันสั้นของเมืองเป็นเพียงความฝันที่เมามาย ที่ซึ่งความดีและความชั่วถูกบดขยี้ด้วยโรงสีดั่งแกลบข้าวสาลี
นางสนมผู้ชำนาญการร่ายดาบไม่อาจเป็นราชินีได้ และนักปราชญ์สูงอายุที่รอดชีวิตมาบอกเล่าเรื่องราวเหล่านี้ก็สูญเสียสายตาไปแล้ว
ผู้ล่มสลายถูกโยนลงทะเลทรายที่มีวังวนกลืนกินทุกอย่าง พวกเขากลายเป็นคนเร่ร่อน เป็นทหารรับจ้าง จนสุดท้ายก็ถูกป่าใหญ่กลืนกินไป...