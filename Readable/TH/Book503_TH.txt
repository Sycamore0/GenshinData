ภาพรวมสถานการณ์:
ก่อนที่เจ้าหน้าที่มหามาตราจะกลับคืนสู่ตำแหน่ง เหล่าเจ้าหน้าที่มาตราก็ได้พบสัญญาณบางอย่างที่บ่งบอกว่า Kautilya มีแผนร้าย Kautilya ได้รับความช่วยเหลือจาก Elchingen และได้ซ่อนหลักฐานสำคัญเอาไว้ หากไม่ได้นักเดินทางและ Paimon ที่ยื่นมือเข้ามาช่วยเหลือ และช่วยส่งมอบหลักฐานสำคัญให้ เหล่าเจ้าหน้าที่มาตราคงต้องใช้เวลาอีกไม่น้อย ในการเปิดโปงความผิดของพวกเขา
ต้นกำเนิดของ "ลูกแก้วทรงปัญญา" และ "Floral Jelly" นั้นมาจาก "อุปกรณ์ดักจับ" และ "Withering Potion" ซึ่งหลักการทางเทคนิคของสองอย่างหลังนั้น มีส่วนที่คล้ายคลึงกันกับ "Omni-Ubiquity Net" ของ Inazuma เมื่อสืบสาวไปยังต้นตอแล้ว ก็สามารถสาวไปถึงวิถีแห่งเซียนของ Liyue ได้ ซึ่งถือได้ว่าสิ่งที่ใช้อ้างอิงนั้นเชื่อถือได้อย่างแน่นอน แต่เวลาที่ใช้ในการพัฒนา "อุปกรณ์ดักจับ" และ "Withering Potion" นั้นสั้นเกินไป ทั้งยังไม่ได้มีการทดสอบความสามารถอย่างครบถ้วน เป็นเพียงตัวทดลองที่ภาควิชาชีววิทยาใช้ควบคุมสิ่งมีชีวิตอันตรายเท่านั้น และยังเคยสร้างเรื่องน่าสลดเอาไว้ จึงถูกสั่งให้ปิดผนึกไว้อย่างถาวร
Kautilya ใช้อำนาจของตน และเงินทุนจาก Elchingen ในการติดสินบนบุคคลที่เกี่ยวข้อง เพื่อดึงตัวอย่างและข้อมูลจากพวกเขา และจ้างวานนักเรียนที่มีความสามารถบางส่วน มาพัฒนาและปรับปรุงผลิตภัณฑ์ทั้งสองตัว ให้มีความน่าเชื่อถือมากขึ้น พร้อมใช้การแข่งขันในครั้งนี้เป็นม่านกำบัง และดำเนินแผนการบ่อนทำลาย Sumeru
เพื่อรับมือกับผู้ที่อยู่เบื้องหลังของ Kautilya เหล่าเจ้าหน้าที่มาตราได้แอบรวบรวมนักวิชาการภาควิชาชีววิทยากลุ่มหนึ่ง และพัฒนามาตรการรับมือขึ้น โดยฝังมันไว้กับลูกแก้วบางส่วน และสั่งให้เจ้าหน้าที่ที่เข้าเวรอยู่บริเวณนั้นพกติดตัวเอาไว้ หากเกิดเหตุไม่คาดคิดขึ้น ก็สามารถใช้ประโยชน์จากมาตรการรับมือนี้ได้ทันที
ยังโชคดีที่การแข่งขันในครั้งนี้ผ่านไปอย่างราบรื่น ไม่มีใครได้รับบาดเจ็บ และไม่ได้สร้างความเสียหายต่อทรัพย์สินของชาวเมือง Sumeru แถมยังนำเม็ดเงินเข้ามาให้ท่าเรือ Ormos อีกด้วย
ตอนนี้ผู้ที่เกี่ยวข้องในสถาบันได้ถูกจับกุมหมดแล้ว และพวกเขาจะต้องเผชิญหน้ากับการพิพากษาอย่างยุติธรรม ผู้ที่รับผิดชอบยืนยันสถานที่ที่เกี่ยวข้องทั้งหมดในครั้งนี้ก็คือ Sido ถึงแม้จะยังมีผู้กระทำผิดที่หลบหนีไปได้ ก็คงจะเคลื่อนไหวอยู่บริเวณสถานที่เหล่านี้ แค่ "กลุ่มภาคี 30" ส่งกำลังคนออกไปสักหยิบมือ ก็สามารถกวาดล้างพวกเขาได้หมดแล้ว
ส่วนฝั่งของ Elchingen จากการตรวจสอบเบื้องต้นพบว่า 60% ของเงินทุนที่เขาใช้สนับสนุนการแข่งขันมาจากเงินผิดกฎหมายหลากหลายประเภท และอีก 40% คือรายได้จากการทำธุรกิจใน Sumeru มาหลายปีของเขา ปัญหาของเจ้าหน้าที่ข่าวกรอง Fatui คนนี้ค่อนข้างซับซ้อน ทางสถาบันจึงจะจัดตั้งบุคลากรเฉพาะทางไปจัดการกับเขาแทน
...

นักเดินทาง และ Paimon:
ฉันแนบรายงานของ Sido ไว้ที่หน้าจดหมายแล้ว หากสนใจละก็ พวกเธอลองอ่านดูสักหน่อยก็ได้ เพราะมันจะช่วยให้เข้าใจสถานการณ์ได้คร่าว ๆ
ความจริงใจของผู้เข้าแข่งขันและผู้ชมไม่ควรถูกหลอกใช้ ฉันจะนำรายได้ 40% จากเงินทุนของ Elchingen มาใช้เป็นค่าตอบแทนสำหรับผู้เข้าแข่งขัน รวมไปถึงบุคคลที่เกี่ยวข้อง ส่วนที่ไม่เพียงพอ ค่อยไปหักเอาจากค่าปรับของ Kautilya และคนอื่น ๆ
"การแข่งขันเทรนเนอร์" ถือได้ว่ามีผลในเชิงบวก บางทีอาจสามารถพัฒนาต่อยอดไปเป็นกิจกรรม "เกมกลเจ็ดอัจฉริยะ" ได้ ไม่จำเป็นต้องยุติเพียงเพราะว่าไปมีส่วนเกี่ยวข้องกับผู้ไม่ประสงค์ดีหรอก ในเมื่อสิทธิ์ในการจัดการแข่งขันเป็นของพวกเธอแล้ว อย่าได้กังวลไปเลย ฉันเชื่อว่าพวกเธอต้องสามารถจัดการได้อย่างเหมาะสมแน่
สุดท้ายนี้ ขอฝากคำทักทายไปถึงท่าน "Guuji Yae" ด้วย ถ้ามีโอกาส ก็อยากจะขอประลองเกมการ์ดกับเขาดูสักครั้ง หวังว่าเขาคงไม่ "ต่อต้าน" เด็คทรงพลังบางสไตล์นะ