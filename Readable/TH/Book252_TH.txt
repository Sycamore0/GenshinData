......
"ต้องไถ่โทษกับ Grand Narukami ที่อยู่บนผืนฟ้า, Watatsumi ที่อยู่บนผืนดิน จากนั้นท่องบทสวดเพื่อบรรเทาความโกรธาของเทพเจ้า"
ต้องทำพิธีดังกล่าวก่อนจะดำเนินการบูชายัญ, ไล่ปีศาจ, อวยพรหรือสาปแช่ง หากจะทำพิธีชำระล้างก็จะต้องทำแบบนี้เช่นกัน

ต้น Thunder Sakura เกิดจากกิ่งก้านของ Sacred Sakura ที่เป็นส่วนหนึ่งของจิตวิญญาณของ Narukami ผู้ยิ่งใหญ่ ได้เชื่อมโยงมันเข้ากับศาลเจ้าทั้งหมด
ในยุคนั้นหายนะได้สะเทือนถึงสวรรค์ เหล่าปีศาจเพ่นพ่านบนผืนโลก ดินแดนเต็มไปด้วยมลทิน ภูตผีปีศาจกำเนิดขึ้นมากมาย เหล่ามารร้ายสร้างความหายนะ ดังนั้นจึงได้มีการหักกิ่งไม้จากศาลเจ้าใหญ่ และส่งมันไปชำระสิ่งชั่วร้ายทั่วดินแดน
เมื่อหลายปีผ่านไป ความชั่วร้ายก็สะสมอีกครั้ง จึงต้องทำพิธีชำระล้างเพื่อสยบความวุ่นวาย

พิธีชำระล้าง Thunder Sakura จะเกิดขึ้นทุก 60 ปี โดยอาจแบ่งเป็นพิธีขนาดเล็กและพิธีครั้งใหญ่ โดยหลังจากทำพิธีชำระล้างขนาดเล็กสองสามครั้งแล้ว จะต้องทำพิธีชำระล้างครั้งใหญ่
ระหว่างช่วงเวลาของการชำระล้างขนาดเล็ก จะต้องขออภัยจากฟ้าดิน จากนั้นผูกเชือกเพื่อสร้างเขตแดน แล้วท่องคำว่า "Kashikomi" จากนั้นความชั่วร้ายจะถูกกักเก็บไว้ในเขตแดน และรากที่อัดแน่นไปด้วยพิษร้ายจะถูกแยกออกจากที่อยู่อาศัยของผู้คน โดยในตอนท้ายที่สุด เครื่องรางจะถูกใช้เพื่อกำราบสิ่งชั่วร้ายทั้งมวล ซึ่งทั้งหมดนี้จะต้องดำเนินการแยกกัน ในสถานที่ทั้งห้าของเกาะ Narukami
จุดประสงค์ของพิธีชำระล้างขนาดเล็กคือ การขจัดสิ่งสกปรก ด้วยเหตุนี้ทำให้แผ่นดินสุขสงบไปหลายปี

ในระหว่างพิธีชำระล้างครั้งใหญ่ จะต้องทำการชำระบาปของผืนดินและสวรรค์ก่อน โดยอาศัยเครื่องรางที่เป็นตัวแทนของห้าส่วน คือ ดวงตา ปาก จมูก มือ และเท้า เพื่อทำลายเขตแดนที่เกิดจากพิธีชำระล้างขนาดเล็ก และมลทินทั้งหมดจะต้องถูกกำจัดให้สิ้นซาก ด้วยคาถาอันทรงพลัง
จุดประสงค์ของพิธีชำระล้างครั้งใหญ่คือ เพื่อขจัดกิเลสและความชั่วร้ายให้มลายหายไป

นี่เป็นเพียงเนื้อหาโดยสังเขปเท่านั้น เนื้อหาอย่างละเอียดจะระบุไว้ด้านล่าง
[ส่วนที่เหลือของข้อความไม่สามารถอ่านได้ เพราะถูกลมกัดเซาะ, เปื้อนสิ่งสกปรก และได้รับความเสียหาย]