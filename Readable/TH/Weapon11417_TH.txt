
"นี่เป็นเรื่องราวของ Valuka..."

ป่าไม้ในขณะนั้นยังเป็นทะเลทรายที่เปล่งประกายระยิบระยับ แล้วพวกเรายังไม่ได้เกิดออกมาจากผลทาฑิม

เคยมีเพื่อนสามคน พวกเขาสนิทกันเหมือน Araji, Aramaha และ Arayama 
แต่หนึ่งในนั้นกลับคืนสู่แผ่นดิน เพื่อนอีกสองคนที่เหลือจึงแตกหักกัน
คนหนึ่ง ตั้งใจจะสร้างโลกในอุดมคติขึ้นบนแผ่นดิน เพื่อขจัดความโศกเศร้าให้หมดสิ้นไป
ส่วนอีกคนหนึ่ง ตัดสินใจจะปลูกต้นไม้ใบหญ้าให้ทั่ว ทำให้แผ่นดินเต็มไปด้วยความรู้และความสุข

แต่สุดท้ายแล้ว อาณาจักรอาจล่มสลาย ปัญญาอาจถูกบิดเบือน แล้วนิยามของความสุขก็เปลี่ยนแปลงได้เช่นกัน
พวกเจ้าจะลืมความฝันไป ส่วนพวกเราจะถอยกลับไปในความฝัน จนลืมการล่วงเลยของกาลเวลา

แม้เป็นเช่นนี้ แต่ในทะเลทรายลึก ยังคงหลงเหลือเรื่องราวของเจ้าและข้าอยู่ เหมือนกับที่ราชาแห่งพงไพรได้ทิ้งรอยเท้าของเขาไว้
ได้ยินว่าร่องรอยมิตรภาพในอดีต ยังคงหลับใหลเหมือน Aranara ที่กลายเป็นเมล็ดพันธุ์ไปแล้ว