—เรื่องของการครอบครอง—
"อื้มม อร่อยยย"
หลังจากวิญญาณเข้าครองร่างของ Weiyang จากนั้นเธอก็เปลี่ยนเป็นคนที่อ่อนโยนและใจเย็นลงมาก เธอหยิบพายเนื้อที่ Mir ทำขึ้นมาและกัดเข้าไปคำเล็ก ๆ หนึ่งคำแล้วก็โดนลวกปาก ภาพของเธอในตอนที่แลบลิ้นออกมาเพื่อระบายความร้อนช่างน่ารักจริง ๆ
"ฉันไม่ไหวแล้ว ต้องย่อยก่อนซักหน่อย" Mir ผู้ใช้ลูกตาข้างหนึ่งเพื่อทำให้วิญญาณสงบและหยิบพายขึ้นมาหนึ่งชิ้นเองบ้าง" เธอพูดใหม่อีกทีซิ?"
"สิ่งที่เรียกว่าอุกกาบาตในตอนนั้นแท้จริงแล้วคือง้าวแห่งสวรรค์ มันถูกมนุษย์ตัดจนขาดและนำไปทำเป็นดาบมารทั้งเก้าเล่ม ซึ่งเล่มนี้ก็คือดาบมารหมอกทะเล Swords of Mist แล้วก็อีกสองเล่มที่พวกเขารวบรวมมาได้เมื่อก่อนหน้า..."
"แล้วเธอคือ...?"
"ฉันคือลูกสาวของผู้ซึ่งครั้งหนึ่งเป็นจักรพรรดิแห่งสวรรค์ แต่ฉันลืมชื่อของฉันไปแล้ว ครั้งหนึ่งฉันเคยรับหน้าที่สอบสวนและพิจารณาคดีความ หรือถ้าจะใช้ภาษาของพวกเธอก็คือผู้พิพากษานั่นแหละนะ"
เนื่องจากสำนักราชพิธีนั้นต้องรับผิดชอบต่อพิธีการบูชาและการถวายของสักการะ พ่อของ Mir จึงบังคับให้เขาเรียนรู้ทุกรายละเอียดและคำพูดในพิธีกรรมของราชสำนักทุกครั้ง และเนื่องจากพิธีกรรมส่วนใหญ่เกี่ยวข้องกับการเผชิญหน้ากับกอง กำลังที่แปลกประหลาดและเทพเจ้าอารมณ์ เขาจึงพอที่จะรู้ถึงวิธีจัดการกับพวกเขาเหล่านี้ได้บ้าง ตัวอย่างเช่นเขารู้ว่าเทพมีแนวโน้มที่จะปกป้องชื่อของพวกเขาอย่าง ระมัดระวัง นั่นก็เพราะความรู้เกี่ยวกับชื่อที่แท้จริงของเทพจะช่วยให้มนุษย์ สามารถควบคุมพวกเขาได้อย่างสมบูรณ์ ดังนั้นเขาจึงไม่เชื่อว่าเธอคนนี้จะลืมชื่อของเธอไปง่าย ๆ

"เพราะงั้นทางราชวงศ์เลยอยากจะริบเอาดาบคืนไปเพื่อหลอม ง้าวแห่งสวรรค์ ขึ้นมาอีกครั้งงั้นเหรอ?" Mir ซึ่งกำลังพยายามทำใจยอมรับกับความเอนเอียงเหล่านี้ไล่ถามต่อ
"ฉันไม่รู้ เจ้าของร่างกายนี้ไม่รู้เรื่องอื่นเลย เธอเพียงแต่... โกรธแบบสุด ๆ และอยากที่จะพิสูจน์ตัวเอง" Weiyang นำมือทาบไว้ที่กลางหน้าอกของตน
"แล้วก็ฉันควรที่จะใช้พิธีส่งเซียนอะไรเพื่อส่งเธอไปมั๊ย?" Mir ลูบผ้าคาดตาและตาที่มองไม่เห็น "แล้วจากนั้นฉันจะได้ตาคืนมั้ย?"

"บอกมาชื่อนึงสิ" หญิงสาวที่อยู่ตรงหน้าเงยหน้าขึ้นมาทั้ง ๆ ที่ยังมีเศษพายติดอยู่ที่ปาก
"อย่ามาไร้สาระน่ะ การตรวจราชการของจักรพรรดินั้นเป็นหน้าที่ของจักรพรรดิเอง ฉันจะเรียกทึกทักว่าได้ตำแหน่งรัฐมนตรีพิธีชุมนุมหลวงนี้มาด้วยตา เพียงข้างเดียวได้ยังไงกัน"
"ยังไงฉันก็ต้องรวบรวมเศษชิ้นส่วนของง้าวแห่งสวรรค์นั่นอยู่แล้ว" หญิงสาวพูดขึ้นมา "ไม่อย่างนั้นโลกนี้ได้ถึงกาลอวสานแน่ ๆ"
Mir ไม่ได้โต้ตอบอะไร เพียงแค่จ้องมองไปยังหญิงสาวที่อยู่ตรงหน้า
"เธอไม่จำเป็นต้องร่วมทางไปกับฉันก็ได้ แต่เพื่อความปลอดภัยของผู้คน ยังไงขอยืมตาของเธอไปสักพักนึงก่อนก็แล้วกันนะ"