
"อยากให้ข้าไปเป็นเทพเจ้าของชาวห้วงลึกใต้ทะเลงั้นหรือ?"
อสรพิษยักษ์สีขาวบริสุทธิ์หลุบมองเด็กที่อยู่เบื้องหน้า
"เดิมทีที่ข้าเลือกหนีมายังทะเลที่ไม่รู้จัก ก็เพราะข้าไม่สามารถเอาชนะเทพแห่งทองคำและ Narukami ได้"
"หากพวกเจ้ายังคงแสวงหาแสงสว่าง อนาคตจักต้องพบกับการสูญเสียอีกครั้งอย่างแน่นอน"
"ชีวิตข้านั้นหาได้มีค่า มีเพียงความอับอาย และความอัปยศอดสู... ข้าทนมามากพอแล้ว"

อสรพิษยักษ์ได้แสดงไข่มุกที่หน้าตาราวกับลูกตาอสรพิษ
"กระนั้นเจ้าก็จงเอ่ยคำสาบานต่อเนตรแห่งคำสัตย์นี้เถอะ"
"ข้าและบริพารแห่งปะการังเองก็ทำพันธสัญญากันด้วยวิธีนี้เช่นกัน"

"พวกเจ้าลืมคำสอนของท่านอาจารย์ Spartacus ไปแล้วหรือ?"
"ห้ามเคารพบูชาเทพ เราต้องพึ่งพาแค่ตัวเราเองเท่านั้น!"
อสรพิษยักษ์ไม่ได้กล่าวสิ่งใด มันเคารพเจตจำนงของชาวห้วงลึกใต้ทะเล
หากการเคารพบูชาที่โง่เขลา ถูกแทนที่ด้วยความเชื่อใหม่นี้
สำหรับเหล่าผู้ต่อต้านแล้ว คงเป็นเรื่องที่น่าอับอายอย่างไม่ต้องสงสัย

"งั้นข้าจะขอกล่าวคำสาบานต่อเนตรแห่งคำสัตย์นี้"
"ดั่งเช่นตอนที่ข้าเคยสูญเสียทุกสิ่ง"

"กาลเวลาผันผ่าน เกาะต่าง ๆ เสร็จสมบูรณ์ Vishap ล่าถอย และเรื่องราวของดินแดนศักดิ์สิทธิ์ก็ได้รับการอภิบาล"
"ตระกูล Sangonomiya เหล่า Jibashiri และบริพารของข้า... ความปรารถนาอันยิ่งใหญ่ที่สาบานต่อเนตรได้สัมฤทธิผลแล้ว"
"ตั้งแต่วันนี้เป็นต้นไป หากมีตั้งแต่สองฝ่ายขึ้นไปที่ไม่พอใจในข้อตกลงของ Enkanomiya หรือมีการตัดสินใจที่ต่างไปจากเดิม"
"หอคอยแห่งตะวันจะรับฟังการตัดสินใจของพวกเจ้า และจะทำลายตนเอง เพื่อกลบฝังทุกสิ่งที่เป็นอดีต"

เทพอสรพิษกล่าวประโยคสุดท้ายออกมา
จากนั้นมันก็นำพาผู้คนที่เหลือขึ้นไปเหนือผืนน้ำ
ถึงเวลาทำตามคำปฏิญาณที่เคยให้ไว้กับเมืองสวรรค์แล้ว...