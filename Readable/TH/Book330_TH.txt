ถึง {NICKNAME} และ Paimon
ต้องขออภัย ที่ต้องบอกลาพวกเธอในลักษณะนี้ ถึงแม้จะอดไม่ได้ที่จะกล่าวขอโทษ แต่ฉันก็รู้อยู่แก่ใจดีว่าตัวเองไม่มีคุณสมบัติพอที่จะขอโทษ และไม่มีหน้าจะไปปรากฏตัวต่อหน้าพวกเธอด้วย
ก่อนหน้านี้ทั้งสองบอกว่าจะช่วยฉันฝ่าฟันอุปสรรค ฉันรู้สึกซาบซึ้งใจมาก และกำลังคิดว่าควรทำอย่างไร หลังจากที่ทั้งสองนำเสื้อผ้าของฉันไปแล้ว ฉันถึงนึกขึ้นได้ว่า วิธีที่พวกเธอช่วยฉัน มันอาจจะทำให้พวกเธอตกอยู่ในอันตรายก็เป็นได้
ดังนั้น ฉันจึงออกจากสำนักพิมพ์ Yae เพื่อตามหาพวกเธอ สุดท้ายก็ได้เจอพวกเธอแถว Araumi และยังมีอีกคนหนึ่งที่ฉันเคยเห็นจากภาพถ่ายเท่านั้น... คุณ Momoyo
ครั้งหนึ่งฉันเคยหยิบยืมรูปลักษณ์ที่คล้ายเธอ เข้าสวมรอยแทนเธอ เธอควรจะเกลียดฉันเข้ากระดูกดำ แต่ฉันกลับพบว่า เธอยอมเสี่ยงชีวิตเพื่อให้ฉันได้แสร้งตายอย่างราบรื่น แถมยังต้องเสียตาข้างหนึ่งไปอย่างถาวรด้วย
ฉันคือคนบาป ไม่สมควรได้รับการปฏิบัติเช่นนี้จากพวกเธอ แต่พวกเธอกลับช่วยฉันเอาไว้มากมาย ฉันคงไม่มีวันชดใช้บุญคุณเหล่านี้ได้หมด
ในถุงที่ฉันทิ้งไว้ มีเงินเก็บทั้งหมดของฉันตั้งแต่มาถึง Inazuma ขอให้เธอทั้งสองและคุณ Momoyo รับไว้ด้วย ขอโทษนะ ฉันคิดวิธีตอบแทนพวกเธอได้แค่นี้ ขอให้พวกเธอวางใจ เงินพวกนี้ฉันได้มาจากการทำงานทั้งสิ้น เป็นเงินที่ขาวสะอาด
ลาก่อน ฉันจะไปจาก Inazuma ดินแดนที่ฉันติดค้างบุญคุณมากมายเหลือคณานับ และไม่มีวันหวนกลับอีก