อาวุธที่กองทหาร Millelith ชอบใช้ในสมัยโบราณ
ตัดจากพื้นหินอันศักดิ์สิทธิ์ที่อยู่เหนือที่ตั้งของท่าเรือ Liyue ซึ่งมันหนักอย่างหาที่เปรียบมิได้
คนธรรมดาไม่มีทางยกขึ้นได้ ไม่ต้องพูดถึงว่าจะโบกตอนสู้รบเลยเชียว
แต่ตามบันทึกแล้ว กองทหาร Millelith ในสมัยโบราณสามารถชูและโบกมันได้

กองทหาร Millelith นั้นเริ่มมาจากผู้ติดตามของท่านลอร์ดแห่งหินที่ได้ก่อตั้งกองกำลังทหารขึ้น
และประวัติความเป็นมาของมันสามารถตรวจสอบได้จากตอนที่เมืองท่าสร้างเสร็จเป็นครั้งแรก
ในนามของท่านลอร์ดแห่งหิน, ธงของ Liyue เดินหน้าร่วมกันและไม่ถอยกลับเป็นอันขาด:
"Millelith อันแข็งแกร่งผู้แสนหนักแน่นไม่หวั่นไหว เกราะและอาวุธผู้ซึ่งคอยเฝ้าปกปักรักษา ปราบปรามภูตผีและความชั่วร้ายทั้งมวล"
เหล่านักรบ Millelith เคารพข้อกำหนดนี้อย่างเคร่งครัด แม้นต้องตายก็ไม่เสียใจ

พวกเขาต่างมุ่งมั่นที่จะเดินตามรอยเท้าของท่านลอร์ดแห่งหิน สังหารปีศาจ, ช่วยเหลือผู้คน ปกป้อง Liyue ให้สงบสุข
ผลงานที่โด่งดังที่สุดของกองทหาร Millelith นั้นไม่ใช่การสังหารแต่คือการปกป้อง โดยใช้ตัวเองเป็นเกราะป้องกันบ้านของพวกเขา

ดาบใหญ่เล่มนี้หนักอย่างหาที่เปรียบมิได้ทั้งยังแข็งแกร่ง เหมือนกับความรับผิดชอบและความตั้งใจของผู้ปกป้อง
ท่าน Xing และท่าน Han เป็นสองคนแรกที่ตัดหินให้เป็นดาบ จะต้องรู้ดีแก่ใจ
ในอนาคต ผู้มีพละกำลังที่จะใช้ดาบหินแบบนี้ในการรบนั้น ยิ่งนับวันจะยิ่งน้อยลง
แต่นี่ก็หมายความว่าโลกจะสงบสุขและไม่ต้องการผู้ปกป้องและดาบอีกต่อไป

