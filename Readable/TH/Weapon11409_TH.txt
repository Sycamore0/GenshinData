ดาบที่ปรารถนาเลือดอยู่ตลอดนั้น จะถูกปลุกให้ตื่นด้วยกลิ่นคาวเลือด
ผู้ใช้มันที่มีการบำรุงนั้น จะมีพลังในการเข่นฆ่าอย่างต่อเนื่อง
ท้ายที่สุดแล้วคนที่ผิวขาวสะอาดจะถูกเลือดอาบเสียจนดำขลับ ...

อัศวินที่ขาวสะอาดและบริสุทธิ์นั้น มักจะปรารถนาซึ่งความยุติธรรมอยู่เสมอ
สวมใส่เกราะเงินอันมันวาว พกดาบยาวที่สว่างไสวราวกับกระจก
แต่ทว่าเรื่องที่ไม่ยุติธรรมนั้น มีอสูรและมีแสงไฟอยู่ไกล ๆ 
อัศวินจะมาถึงอย่างรวดเร็ว หนึ่งฟัน สองเฉือน สามแทง
ตามแนวการสอนอัศวิน การสอนเรื่องความยุติธรรมและวิชาดาบของ "หมาป่าหนุ่ม"
ฟัน, เฉือน, แทง จากนั้นเริ่มใหม่ตั้งแต่ต้น ฟัน...
จนกระทั่งความยุติธรรมจะได้รับการปฏิบัติและอสูรไม่ไหวติง

"ไม่รู้ว่าตั้งแต่เมื่อไหร่ที่ค่อย ๆ รู้สึกหลงใหลในการฟัน แทง และเฉือน"
"เมื่อปลายดาบตัดเข้ากับเนื้อนั้น รู้สึกราวกับว่ามีกระแสไฟไหลผ่านสันหลัง"
"เหอะ ๆ บางทีนั่นอาจเป็นความรู้สึกของความยุติธรรมที่ได้รับการเผยแพร่"
"เพียงแค่ฟัน, แทง, เฉือนแบบนี้ต่อไป และบิดเบือนความบาปของโลกอันบิดเบี้ยวนี้"
"ต้องมีสักวัน ต้องมีสักวัน ที่มันจะถูกชำระล้าง"

"โธ่ อัศวินผู้โง่เขลา การสังหารในนามของความยุติธรรมนั้น ก็ยังคงเป็นการสังหารอยู่ดี "
"ผิดแล้ว การสังหารในนามของความยุติธรรม นั่นคือความยุติธรรมต่างหาก"

หนึ่งฟัน สองเฉือน สามแทง แล้วคุณจะเห็นถึงความยุติธรรม!
แม้ว่าดอกไม้สีขาวที่หญิงสาวมอบให้คุณนั้นจะถูกเลือดย้อมจนดำขลับ แม้ว่าดาบนั้นจะไม่สว่างไสวอีกต่อไป
แม้ว่าหน้าตาอันหล่อเหลาที่เปลี่ยนไปเสียจนน่ากลัว จนต้องใช้หน้ากากเหล็กปิดบังเอาไว้
แม้ว่าคนที่คุณปกป้องจะไม่เข้าใจ ก็อย่าหยุดเด็ดขาด!

อัศวินที่ถูกย้อมจนดำขลับได้ติดตามร่องรอยของอสูรระหว่างออกเดินทางเพื่อดำรงความยุติธรรม
ได้เจอซากอาณาจักรโบราณที่ล่มสลายเข้า ในนั้นเขาได้พบกับที่สุดแห่งความอยุติธรรม

