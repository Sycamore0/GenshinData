
เมื่อก่อนมีเพลง ๆ หนึ่งที่ดังมาในหมู่ชาวบ้าน ซึ่งร้องแบบนี้:
"โยนเหรียญที่เว้าแหว่งนั้นให้นักร้องและนักกวีที่มาจากแดนไกล"
"มอบช่อดอกไม้ให้กับหญิงสาว"
"นำเหล้าสุดขมที่ทำคนร่ำไห้"
"มอบให้แด่วันวานที่ไม่มีทางกลับคืน นำเสียงเพลงมอบให้แก่วันข้างหน้า"

ในประเทศที่มีเพลงและดนตรีพัดผ่านไปตามลม ผู้คนมีจิตวิญญาณที่รื่นเริงและละเอียดอ่อน
กล่าวกันว่าบางยุคสมัยในอดีตนั้น มีกษัตริย์ผู้โดดเดี่ยวและเหล่าราชวงศ์ที่ห้ามไม่ให้เล่นท่วงทำนองบางอย่าง
เพราะคนที่เฉียบแหลมจะสามารถรู้สึกได้ถึงสัญญาณของการต่อต้านจากบทเพลงของกวีและนักร้อง
บทเพลงและบทกวีได้ถูกนำมาใช้เป็นวิธีสื่อสารกันของผู้ประท้วง

และในยุคการปกครองของราชวงศ์ การบูชาเทพแห่งสายลมของคริสตจักรนั้นได้เคยถูกแบ่งออกเป็นสองฝ่ายดังนี้:
คริสตจักรที่ร่วมดื่มกับเหล่าชนชั้นสูง และขณะเดียวกันก็โค่นล้มเทวรูป เขียนคำสดุดีและเพลงสรรเสริญ
รวมถึงฝ่ายนักบุญที่ไม่มีเสมียนฝ่ายกิจการศาสนา พวกเขาเดินไปตามถนน กำแพงและห้องเก็บเหล้าใต้ดิน
ดื่มเหล้าราคาถูก ใช้คัมภีร์ศักดิ์สิทธิ์ต้นฉบับซึ่งหมุนเวียนอยู่ท่ามกลางผู้คนและถ้อยคำที่ลมพัดพามา
ให้พรแก่คนทั่วไปและทาส เขียนบทกวีและบทเพลงที่ไม่ได้รับอนุญาต

เมื่อนักสู้จากต่างแดนลุกขึ้นสู้พร้อมกับเทพแห่งลมที่ตื่นจากการหลับใหล และยกธงของการต่อต้านขึ้น
นักบุญสูงวัยที่เป็นที่รู้จักกันในนามบาทหลวงนิรนาม ได้ระดมสาวกตัวจริงของโบสถ์ Favonius
ในที่สุดเมื่อรวมตัวกับผู้คนมากมายแล้ว เขาได้ใช้เลือดสด ๆ ของตัวเองหยดลงไปยังพื้นแผ่นดินอันเขียวขจีผืนนี้
และสัญญาณที่ช่วยกอบกู้ประเทศชาติคือครึ่งหนึ่งของเพลงที่ไม่ได้เคยร้องมาก่อน

"เก็บเหล็กแหลมเอาไว้ให้กับผู้ที่จะมอบชีวิตให้สำหรับการสู้รบ"
"เก็บกรงเหล็กตะแลงแกงไว้ให้กับโจร"
"ลับคมหัวลูกธนูที่ขึ้นสนิม"
"เก็บไว้จนเมื่อเสียงต้นสนลู่ลมดังขึ้น ก็จะยิงสัตว์ร้ายให้ล้มลง"
