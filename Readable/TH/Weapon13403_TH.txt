โลกกำลังหันมามอง Liyue นี่คือเกียรติของท่าเรือธุรกิจที่ยอดเยี่ยม
สมบัติจากต่างประเทศมายังท่าเรือ Liyue ตามกระแสผู้คน
ปลายของหอกนั้นเรียวและยาวราวกับเข็มที่มีความยาวมาก และมีใบมีดรูปจันทร์เสี้ยวยื่นออกมาจากฐานของหอก
แนวคิดการออกแบบนั้นอยากที่จะเข้าใจ แต่เมื่อเข้าใจถึงหลักการแล้วจะได้รับพลังการทำลายล้างที่มากกว่าอาวุธทั่ว ๆ ไปอย่างน่าทึ่ง

ไม่เหมือนกับผู้เชี่ยวชาญด้านศิลปะการต่อสู้ของ Liyue ผู้ที่มาจากดินแดนอื่นนั้น เชี่ยวชาญในศาสตร์ที่น่าประหลาดใจ และมีทักษะในการพัฒนาลูกเล่นใหม่ ๆ
วิธีการใช้หอกด้ามนี้คือการเจาะทะลุช่องว่างการป้องกันระหว่างเกราะของศัตรู ซึ่งมันก็เหมือนกับบทเพลงหรือความรักนั่นเอง

หญิงสาวผู้ออกแบบหอกอย่างนี้ขึ้นมานั้น ว่ากันว่าเธอสามารถมองเห็นช่องว่างระหว่างความเป็นกับความตายที่จะปลิดชีวิตลงได้
ช่องว่างแห่งความตายนั้นเปรียบเสมือนเวทมนตร์ ที่ดึงดูดหอกในมือของเธอราวกับเข็มแหลมทิ่มแทงเข้าไป
"บางทีสรรพสิ่งทั้งหลายอาจล้วนแล้วแต่เฝ้ารอวันตายก็เป็นได้นะ"
หญิงสาวผู้ได้พบเห็นความตายมากมายแต่กลับไม่เห็นช่องว่างแห่งความตายของตนเอง

เธอได้พบกับความรักด้วยดนตรี และความรักก็ทำให้เธอได้พบกับช่องว่างแห่งความตายของเธอ
ในท้ายที่สุดราวกับว่าเข็มแหลมทะลุผ่านหัวใจ ความเจ็บปวดที่มาถึงจุดจบในที่สุดก็ทำให้แม่มดเข้าใจ
"ที่มีช่องว่างแห่งความตายก็เพราะว่าเกรงกลัวต่อความตาย และที่เกรงกลัวต่อความตายก็เพราะว่ามีเรื่องและคนให้คิดถึงงั้นสินะ"

"อืม ๆ อยากจะเจอเขาอีกครั้งจังเลย เจ้าขโมยที่จับไปได้และฆ่าไม่ทันนั่น"
"อยากได้ยินเสียงเพลงของเขาอีกครั้งจังเลย หากว่าสามารถมีชีวิตต่อไปได้ล่ะก็ ฉันจะทำให้เขา..."

