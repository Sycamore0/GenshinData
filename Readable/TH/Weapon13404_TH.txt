หอกแหลมที่สร้างขึ้นจากหิน Blackstone ที่หายาก เสียดแทงดุจกระแสไฟฟ้า สามารถผ่าลมออกเป็นเสี่ยงๆได้
ตัวหอกและหัวหอกทำจากหิน Blackstone ประดับด้วยหยกและอัญมณีสีแดง
เมื่อแสงจันทร์กระทบ จะสามารถเห็นแสงสีเลือดเปล่งออกจากกลางตัวหอก

Han Wu ช่างฝีมือชื่อดังจาก Liyue และภรรยามีลูกชายหนึ่งคน ตั้งชื่อว่า Han Ce หวังให้เขารู้จักวางกลยุทธ์ที่ดี มีทักษะและฝีมือ ในอนาคตสามารถสืบทอดโรงตีเหล็กของบิดาได้
อย่างไรก็ตาม ความต้องการของ Hance กลับไม่เป็นดังนั้น เมื่อเขาเรียน เขาอ่านหนังสือเรื่องราวเกี่ยวกับอัศวินพเนจรเป็นงานอดิเรกทั้งวัน เวลาว่างเขาก็ไปฝึกการใช้หอกในภูเขาและทุ่งนา ใจของเขาอยากเป็นอัศวินติดอาวุธเท่านั้น
เขาไปเสาะหาเศษดาวตก ไม่ใช่เพื่อจะนำมาเป็นวัตถุดิบ แต่เพื่อการผจญภัย เขาไปเยี่ยมชมภูเขาที่มีเหล่าเทพสถิตอยู่ ไม่ได้ไปเพื่อหาความจริง แต่ไปเพื่อเรียนรู้พงศาวดาร
ส่วนเรื่องเตาหลอม เรื่องตีเหล็ก Hance ไม่คิดจะยกมือช่วยเลยแม้แต่น้อย ไม่ว่าจะดุด่าอย่างไรก็ไม่มีประโยชน์ สุดท้ายเขาก็เลือกจะออกไปพเนจรโลกกว้างโดยไม่กล่าวลา

หลังจากเจอหายนะในเหมืองในปีนั้น นิสัยของ Han Wu ก็เปลี่ยนไปมาก เมื่อ Han Ce ได้ยินข่าว ก็รีบเดินทางข้ามวันข้ามคืนเพื่อกลับไปเยี่ยมบิดา
จากที่ Han Wu เคยเป็นคนช่างเจรจา ก็ได้เปลี่ยนเป็นคนเคร่งขรึมไม่พูดจา กับ Han Ce ผู้ที่ไม่คิดจะสืบทอดกิจการของครอบครัว เขาก็ไม่ได้กล่าวโทษอะไรอีก
ในปีนั้น ความสัมพันธ์ของสองพ่อลูกก็ใกล้ชิดกันมากขึ้นไม่น้อย ในใจของ Han Ce นั้นยังรู้สึกละอายอยู่ แต่ไม่รู้ว่าควรทำเช่นไร
หลายปีผ่านไป ช่างฝีมือผู้เป็นบิดาได้จากโลกนี้ไปแล้ว Han Ce ทำตามคำสั่งเสียของบิดา เขาพบตำราการสร้างอาวุธที่หอสมุด อาวุธนี้คือตำนานที่สืบต่อกันมา มันคืออาวุธชุด "ต้นแบบ"
ตำราเล่มนี้ได้ถูกปิดผนึกไว้ในกล่องไม้ และมีจดหมายแนบอยู่ใจความว่า:
Hance ลูกข้า พสุธากว้างใหญ่ไพศาล ขอเจ้าจงเชยชมให้สมใจ

ตำรานี้ทั้งเล่มเต็มไปด้วยข้อความที่บิดาของเขาเขียนไว้ Han Ce อ่านแล้วปวดใจยิ่งนัก คืนนั้นเขานั่งเงียบ ๆ อยู่ในหอสมุดทั้งคืน
เมื่อยามรุ่งสาง Han Ce เปิดประตูแล้วออกมา ทันได้นั้นเขาเห็นสิ่งที่ไม่คาดคิด ดาวตกได้พุ่งลงมาตกใส่หน้าประตูบ้านของเขา
Han Ce รู้สึกตื้นตันใจยิ่งนัก ทั้งหัวเราะทั้งร้องไห้ กล่าวออกมาซ้ำ ๆ ว่า: ลิขิตสวรรค์!
เขานำเหล็กไหลจากดาวตกมาทำเป็นฐาน ทำตามตำรา และใส่ Blackcliff ที่บิดาทิ้งไว้ให้เข้าไป เขาได้สร้างหอกด้ามหนึ่งขึ้นมา ปลายแหลมของหอกเยือกเย็นดุจน้ำแข็ง แข็งแกร่งดุจหินผา
เขาไม่ได้พึ่งพาอาชีพที่ต้องใช้อาวุธอีกต่อไปนับตั้งแต่วันนั้นเป็นต้นมา จวบจนปัจจุบันเตาหลอมของตระกูล Han ก็ลุกโชนตลอดเวลา ไม่มีวันใดที่ดับเลย


