"ฤดูใบไม้ร่วงมาเยือนแล้ว ฤดูกาลเก็บเกี่ยวก็ใกล้จะมาถึงเช่นกัน"
Saitou Onisa กล่าว

เหล่านินจาที่เรียกกันว่าเป็นผู้ทรงพลังที่ต่อต้านอันตรายและปกป้องตนเองในยุคของสงคราม และเป็นทหารรับจ้างของเหล่า Daimyo ผู้มีชื่อเสียงโด่งดัง
ถือกำเนิดขึ้นเพื่อทำสงคราม แข็งแกร่งขึ้นเพื่อการมีอำนาจ นี่คือวิถีของนินจา
เพราะเหตุนั้นนินจาจึงดับสลายไปพร้อมกับสงคราม ล่มสลายเพราะการสูญเสียอำนาจ ซึ่งนั่นก็เป็นโชคชะตาของนินจาด้วยเช่นกัน

ในที่สุด โชกุน Imagawa ก็ได้ผนวกแผ่นดินเป็นหนึ่ง นินจาทั้งหลายกลายเป็นสุนัขที่ไร้ประโยชน์ นินจาส่วนมากถูกฆ่าหรือถูกนำตัวไปขังคุก บางส่วนที่หนีไปได้ก็หายตัวไปในป่า และกลายเป็นโจรป่าในที่สุด
Saitou Onisa ก็เป็นคนแบบนี้เช่นกัน

"ไม่ต้องรีบร้อนไป รอให้ชาวบ้านเก็บเกี่ยวข้าวให้พวกเราก่อน"
ครั้งนี้คนที่พูดคือ Yonemata Tasuke

โจรป่าคือนักรบที่เกลียดศาสตร์การต่อสู้ หรือชาวบ้านที่กำลังสู้กับความตาย
ถือกำเนิดขึ้นเพราะสงคราม แข็งแกร่งขึ้นด้วยความเจ้าเล่ห์ และยิ่งใหญ่ขึ้นจากการทำชั่ว
ดังนั้นเมื่อสงครามสิ้นสุด สันติสุขก็คืนมาอีกครั้ง อำนาจของโจรป่าใกล้ถึงวันล่มสลาย

Yonemata Tasuke เกิดในครอบครัวชาวนา เขามาเป็นโจรป่าตอนอายุ 40 กว่า ๆ และได้กลายเป็นหัวหน้าโจร
ที่เขากลายเป็นโจรโฉดเช่นนี้ ก็เพราะเขาเคยถูกรังแกมาก่อน

"จากนั้นก็จุดไฟเผาซะ ฆ่าให้หมด"

นี่คือเสียงจากยุคแห่งความโกลาหล