มันเป็นอัญมณีสีทองเข้มที่ถูกพูดถึงไปทั่วทั้ง Liyue
เคยถูกอาบด้วยแสงของดวงอาทิตย์ดวงจันทร์ จากนั้นมันก็ถูกเก็บไว้ในกล่องไม้เป็นเวลาหลายพันปี
ถึงกระนั้นพลังของมันก็ไม่ได้ลดลง หากถ้าไม่มีกล่องไม้คอยเก็บไว้ มันจะยิ่งส่องประกายได้มากกว่าเดิม
มันอาจแสดงพลังพิเศษที่มองไม่เห็นนับพันปีในมือของปราชญ์ผู้รอบรู้

ท่ามกลางหมู่นักค้าอัญมณีในท่าเรือ Liyue ได้มีเรื่องเล่าต่อกันมาว่า ครั้งหนึ่งช่างฝีมือ Kunwu นั้นได้เก็บรวบรวมแสงแห่งพสุธาไว้ในกล่อง
และได้นำกล่องไม้นี้ไปซ่อนไว้ในห้องลับที่อยู่ในถ้ำหินอันมืดมิด จากนั้นปิดผนึกไว้เป็นเวลาสี่สิบวันกับอีกสิบชั่วโมง แล้วจะมีพลังที่สามารถดูดแสงตะวันและแสงจันทร์ได้

แม้ฟังดูแล้วจะเป็นเรื่องราวที่น่าประหลาด แต่ชาว Liyue ก็ยังเชื่ออย่างสนิทใจว่าฝีมือของช่าง Kunwu นั้นเหนือกว่าผู้ใดในโลก
มีผู้ใจกล้าผู้หนึ่งไปถามช่างฝีมือชรา ชายชราผู้ดูพิกลยิ้มแล้วกล่าวว่า:
"ก็แค่ตั้งใจขัดเงาแค่นั้นเอง"

แต่ช่างฝึกหัดแอบเผยความลับ: ในขณะที่เขากำลังจะขัดเกลาได้ที่ แสงของ "Solar Pearl" จะทำให้ท้องฟ้าเกิดแสงแดงฉานของพระจันทร์สีเลือด
ปรากฏการณ์ประหลาดเหล่านี้เป็นเพราะ Kunwu นั้นได้รับการช่วยเหลือจากเทพเจ้าจริง หรือเป็นเพราะแรงบันดาลใจและเจตนารมณ์ที่ไม่ธรรมดาของเขาซึ่งสร้างแรงสั่นสะเทือนไปทั่วทั้งนภากันแน่นะ?

