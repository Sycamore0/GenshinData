<center>—เปิดม่าน—</center>
<center>ผู้ปกครองอันศักดิ์สิทธิ์ของพวกเรา เจ้าหญิงของดินแดนแห่งราตรีบริสุทธิ์!</center>
<center>สรรเสริญธรรมาภิบาลของนาง สรรเสริญการตัดสินที่ยุติธรรมของนาง สรรเสริญใบหน้าที่สง่างามราวกับดอกกุหลาบของนาง</center>
<center>สายฟ้าแผดเสียงร้องคำรามเพื่อนาง หอคอยสูงชันถูกสร้างขึ้นเพื่อนาง</center>
<center>เหล่าผู้ปกครองแห่งดินแดนบริสุทธิ์ และเสมียนคนสำคัญ Ozvaldo Hrafnavins ได้มารวมตัวกัน ณ ที่แห่งนี้ เพื่อรอรับคำบัญชาจากนาง</center>
<center>และยังมีพวกเหล่าอัศวิน ที่ยืนนิ่งไม่ไหวติงราวกับภูผาสูงตระหง่านอันกล้าแกร่ง</center>
<center>ท่านแรก คืออัศวินผู้กล้าหาญ ที่ในมือถือดาบมั่นคง และแหลมคมพอจะทะลวงเกล็ดมังกรได้</center>
<center>ท่านที่สอง คืออัศวินผู้ซื่อสัตย์และจริงใจ สวมใส่ชุดเกราะคงทน สามารถต้านทานลมพายุที่มาจากปีกมังกรได้</center>
<center>ท่านที่สาม คืออัศวินผู้มีจิตใจเมตตา บุคลิกสูงส่งซื่อตรง ไม่ไหวหวั่นต่อความคลุมเครือใด ๆ</center>
<center>เหล่าอัศวินท่านอื่นต่างก็ตามหลังมาติด ๆ ทุกคนต่างก้มศีรษะแล้วเดินไปรวมตัวกันบนยอดหอคอย รวมตัวกันใต้แทบเท้าของเจ้าหญิง</center>
<center>ส่วนเจ้าหญิง ก็ถอนสายตาจากการทอดมองราตรี และหันมาเอ่ยวาจากับข้าราชบริพารของนาง</center>
<center>"กล้าหาญ ซื่อสัตย์จริงใจ เมตตา และเหล่าผู้คนที่เก่งกล้าของข้า จงติดตามข้าตลอดไปเสียเถิด"</center>
<center>"เพราะข้าคือผู้ที่สูงส่งที่สุดในดินแดนแห่งราตรีบริสุทธิ์ ตราบใดที่หัวใจของข้ายังคงเต้นอยู่ ข้าจะไม่มีวันทอดทิ้งพวกเจ้าไปเด็ดขาด"</center>
<center>เหล่าอัศวินทั้งหลายต่างก็เชื่อฟังนาง:</center>
<center>"พวกเราขออุทิศทั้งคมดาบและชุดเกราะแด่ท่าน พวกมันจะคอยขจัดขวากหนามที่ขวางกั้น และต้านทานการกัดกร่อนทั้งปวง"</center>
<center>"พวกเราขออุทิศดวงใจแด่ท่าน หวังว่ามันจะช่วยคุ้มครองจิตวิญญาณอันศักดิ์สิทธิ์ของท่าน"</center>
<center>ที่กล่าวมาทั้งหมดนี้คือคำสาบานของเหล่าอัศวิน พวกเขาคือแขนและขาที่จะช่วยเจ้าหญิงปราบเจ้ามังกรชั่ว Tasraque</center>

<center>ไกลออกไป มังกรชั่ว Tasraque กำลังกลืนกินท้องฟ้ายามราตรีที่โอบอุ้มทุกสิ่งเอาไว้ และสร้างรังของมันเองขึ้นมา</center>
<center>มันค่อย ๆ คืบคลานเข้ามา ลับคมเขี้ยวเล็บ ลมหายใจอันร้อนระอุแผดเผาดวงใจของเจ้าหญิง และย้อมดวงตาของนางให้แดงก่ำ</center>
<center>นี่คือศัตรูแห่งชะตากรรมของเจ้าหญิง เพราะอย่างไรสุดท้ายแล้ว พวกเขาก็ไม่อาจหลีกเลี่ยงการเผชิญหน้ากัน</center>
<center>แต่โชคชะตาก็ได้ทำนายเอาไว้แล้ว เหล่าดวงวิญญาณที่บริสุทธิ์จงอย่าได้เป็นกังวลไป</center>
<center>จงเปิดตาให้กว้างเพื่อเตรียมเป็นสักขีพยาน นางจะต้องคว้าชัยกลับมาในท้ายที่สุด</center>
<center>—ปิดม่าน—</center>
หมายเหตุ: ใน "Fischl เจ้าหญิงแห่งความมืด" เจ้าหญิง Fischl นั้นมี "ดวงตาสีแดงราวมณีทับทิม" ขอให้คุณ Fischl ผู้เป็นนักแสดงปรับแต่งรูปลักษณ์การแต่งกาย ให้เข้ากับบทบาทให้มากที่สุด