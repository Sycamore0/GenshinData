—ชายแก่—
ป่าหิน Jueyun Karst ทางตอนเหนือของ Liyue ล้อมรอบไปด้วยเมฆตลอดทั้งปีและมีตำนานมากมายเกี่ยวกับเทพเจ้าและเหล่าเซียนในหมู่ผู้เก็บสมุนไพร
เคยมีพ่อค้าขายสมุนไพรท่านหนึ่งชื่อว่า Qiangu เข้าไปใน Jueyun Karst เพื่อตรวจสอบการกระจายของสมุนไพรที่นั่น แต่กลับถูกกลุ่มโจรตามเข้าไปในเขาอย่างไม่รู้ตัว พวกมันรอจนถึงกลางคืนในตอนที่เขาไม่ทันระวังตัวจากนั้นก็เข้าทำร้ายจนหมดสติและเอาเงินไป ทิ้งเขาไว้ในหุบเขา
พ่อค้าฟื้นขึ้นมาท่ามกลางความมืดมิด เขาดิ้นรนอย่างสุดชีวิตและร้องตะโกนเพื่อขอความช่วยเหลือ แต่ภูเขาสูงของ Jueyun Karst นั้นได้เห็นใจนักธุรกิจที่ได้รับบาดเจ็บ ซึ่งในป่าลึกนั้นมีเพียงเสียงสะท้อนที่น่าสลดใจของเขาและกลุ่มนกกลางคืนที่ตกใจเพียงเท่านั้น
Qiangu จมลงสู่ความสิ้นหวังและถอนหายใจด้วยความโศกเศร้า เมื่อเขาคิดว่าความหวังทั้งหมดกำลังจะหมดไปเสียงอันดังกึกก้องไปทั่วภูเขาก็ดังตัดเสียงร้องของนกฮูกในเวลากลางคืนและเสียงลมขึ้นมา
"ลุกขึ้น!"
"ฉันทำไม่ได้!" เขาตะโกนกลับไปทั้งน้ำตาจนทำเอาจิ้งจอกตัวหนึ่งต้องตกใจวิ่งหนีไป แต่ในขณะที่เขาดิ้นรนอยู่นั้นเขาก็พบว่าเชือกที่มัดมือและเท้าของเขาอยู่นั้นได้คลายออก
พ่อค้าลุกขึ้นยืน แต่เสียงที่ไม่ยอมรอให้เขาทันได้ขอบคุณก็ดังขึ้นอีกครั้งเพื่อชี้นำ
"ขึ้นไปบนเขาซะ"
จากนั้นพ่อค้าสมุนไพร Qiangu ก็ขึ้นบนภูเขาตามแนวดินที่คดเคี้ยวไปยังยอดเขา โดยขอบฟ้าเริ่มส่องแสงทางทิศตะวันออก จากบนยอดเขานั้นเขามองเห็นต้นสนที่บิดเบี้ยวและเหี่ยวบนหน้าผาแผ่กิ่งก้านสาขาออกไปด้านนอกราวกับพยายามหนีขึ้นไปบนอากาศ เสียงลั่นดังเอี๊ยดเบา ๆ ของกิ่งไม้ดึงความสนใจของเขาไปยังเชือกที่ห้อยลงมาจากพวกเขา... ที่ปลายอีกด้านหนึ่งนั้นสิ่งที่แขวนอยู่ก็คือพวกโจรจากคืนก่อนหน้าที่มัดไว้ตั้งแต่หัวจรดเท้า
บนก้อนหินรูปร่างแปลก ๆ ที่อยู่อีกด้านนึงมีชายชราผมขาวกำลังนั่งอยู่ เมื่อได้เห็นสภาพที่ดูไม่ได้ของ Qiangu แล้วชายชราผู้นั้นก็หัวเราะเสียงดังและส่งทรัพย์สินทั้งหมดของเขาคืนให้
เมื่อ Qiangu ถามด้วยความสงสัยชายชราก็ตอบว่าเขานั้นอาศัยอยู่ที่นี่และล้มตัวลงนอนได้ทุกหนแห่ง Qiangu พยายามที่จะขอบคุณชายชราอย่างมีมารยาทและคิดหาการชดเชยทุกรูปแบบ แต่ชายชราผู้นั้นก็ปฏิเสธทุกสิ่ง โดยหลังจากใคร่ครวญอยู่หลายครั้งเขาก็รับไปเพียง Mora เดียวเพื่อที่วันหนึ่งเขาจะมอบให้แก่ลูกสาวที่รักของ Qiangu เพื่อเป็นของขวัญในวันแต่งงานและเพื่อที่เขาจะได้ไปเข้าร่วม
หลังจากถูกปล้นในครั้งนั้น ไม่รู้ว่าเป็นพรที่ได้รับจากความโชคร้ายนั่นหรือไม่ แต่ดูเหมือนว่าธุรกิจของ Qiangu นั้นจะค่อย ๆ ดีขึ้นเรื่อย ๆ ส่วนตัวของเขาเองนั้นก็กลายเป็นคนรวยที่มีชื่อเสียงโด่งดังไปทั่วท่าเรือ Liyue บางคนพูดว่าหลังจากที่ Qiangu มีชื่อเสียงและเงินทองขึ้นมาแล้ว เขาเคยกลับขึ้นไปยัง Jueyun Karst เพื่อตามหาชายแก่คนนั้น แต่นอกจากเต็นท์ผุ ๆ และขวดเหล้าเปล่า ๆ แล้ว ก็ไม่พบอะไรอีกเลย บ้างก็อ้างว่าเห็นชายแก่อยู่ที่หาด Yaoguang แต่งตัวเป็นชาวเหมือง เดินอยู่ท่ามกลางหน้าผาราวกับบินได้ และบ้างก็บอกว่าเขาเป็นนักจับปลาคนหนึ่งที่คอยช่วยเหลือเหล่าผู้คนที่ได้รับอันตรายในทะเล มีเรื่องเล่ามากมายเต็มไปหมดเกี่ยวกับชายแก่ผู้นี้ แต่ไม่มีใครรู้เกี่ยวกับชื่อของเขาเลย
น่าเสียดายที่จนถึงทุกวันนี้ Qianxi ลูกสาวอันเป็นที่รักของ Qiangu ที่แก่ตัวและร่างกายทรุดโทรมลงนั้นก็ยังไม่ได้แต่งงานซักที เมื่อเป็นอย่างนี้ก็ดูเหมือนว่ามันแทบจะไม่มีโอกาสที่ชายแก่ที่อยู่ในภูเขาเมื่อครั้งนั้นจะมาร่วมงานแต่งลูกสาวของเขาในขณะที่เขายังมีชีวิตอยู่ได้เลย