
ชะล้างสิ่งที่ไม่บริสุทธิ์ด้วยเปลวไฟ ปล่อยให้สิ่งที่แปดเปื้อนลอยไปสู่สวรรค์พร้อมกันกับเปลวเพลิง
พิธีกรรมแบบนี้จะเริ่มขึ้นในฤดูฝน กองฟืนใหม่จะถูกจุดขึ้นและส่องสว่างไปทั่วแผ่นดิน ควันแห่งการขอพรและขับไล่ความชั่วร้ายพวยพุ่งขึ้นมา

พิธีกรรมอันร้อนแรงเหล่านี้พบได้ทั่วไป โดยเฉพาะอย่างยิ่งในช่วงเวลาแห่งความขัดแย้งในสมัยโบราณ
เพราะความหลงผิดและความฝันของร่างเทพเจ้าที่เงียบงันจะกลายเป็นบรรยากาศที่ชั่วร้าย
นำตัวชาวเมืองผู้ที่ไม่ใช่ของพวกเขาอีกต่อไป และชาวเมืองผู้ที่ไม่เคยเป็นของพวกเขาไปด้วย

ในเวลานั้น หมอผู้เปี่ยมเมตตาได้ยินเสียงกระซิบจากกองไฟที่ลุกโชนในตอนพลบค่ำ
เสียงทุ้มต่ำที่ดังมาจากเสียงของหญ้าแห้งเหี่ยวที่กำลังถูกเผาไหม้
"มีเพียงเปลวไฟที่ไม่ถูกพันธนาการเท่านั้นจึงจะสามารถชะล้างสิ่งแปดเปื้อนของโลกได้"
"จงยกฟืนสีแดงนี้ขึ้นมา แล้วใช้มันขับไล่ปีศาจให้หมดสิ้น"

หมอจึงหยิบไม้เท้าสีแดงดุจปีศาจขึ้นมา และจุดไฟเผาสิ่งที่ไม่บริสุทธิ์ทั้งหลาย
ผู้ที่ติดอยู่ในบาปที่ชั่วร้ายและภัยพิบัติ ผู้ที่ไม่สามารถทนต่อความเศร้าโศก
จะกลายเป็นผีเสื้อที่เกิดจากเถ้าถ่านในกองไฟ เป็นอิสระจากความโชคร้ายและความเจ็บปวดทั้งหลาย
สำหรับหมอผู้ที่จุดไฟที่นับไม่ถ้วนเหล่านี้ ตำนานกล่าวไว้ว่า หมอผู้นั้นก็ได้กลายเป็นควันที่มีรูปร่างคล้ายผีเสื้อ

ถึงแม้พิธีกรรมนี้จะถูกลืมไปนานแล้วตามกาลเวลาและความสงบสุขที่มาถึง
เมื่อเผชิญหน้ากับความมืดมิด ผู้ที่มีไฟอยู่ในหัวใจยังคงได้ยิน
เสียงกระซิบจากกองไฟที่ลุกโชน "มีเพียงเปลวไฟที่ไม่ถูกพันธนาการเท่านั้นจึงจะสามารถชะล้างสิ่งแปดเปื้อนของโลกได้"
