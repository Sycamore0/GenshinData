แรกเริ่มเดิมที ศาลเจ้า Sangonomiya เป็นห้วงน้ำทะเล ต่อมามีงูยักษ์ข้ามมาอยู่อาศัย สร้างน้ำวนด้วยการเคลื่อนไหวของมัน และประดับด้วยปะการังจนกลายเป็นเกาะ ต่อมาชาว ชาว Sangonomiya ตั้งชื่อเกาะแห่งนี้ว่า "เกาะ Watatsumi" และนับถืองูยักษ์เป็นเทพเจ้า
ชาว Watatsumi เรียกตัวเองว่าผู้คนแห่งท้องทะเล พวกเขาบูชางูยักษ์ Orobashi no Mikoto ที่เกาะ Watatsumi มีวังเทพเป็นสถานที่ว่าการ และ Shogunate ไม่มีอำนาจมายุ่งเกี่ยว ทุกสิ่งจะถูกรับผิดชอบโดยมิโกะ มิโกะที่มีตำแหน่งสูงสุดคือ "ผู้นำมิโกะคนปัจจุบัน" มีหน้าที่รับผิดชอบจัดการกิจการต่าง ๆ และงานเทศกาล
เมื่อครั้งสงครามเทพอสูรในอดีต ท่านโชกุน Raiden Ogosho ผู้ยิ่งใหญ่ได้รวมดินแดน Inazuma ทั้งหมดให้มาอยู่ภายใต้การปกครองของเธอ ทุกคนต่างหวาดเกรงเป็นอย่างมาก ทุกคนต้องพอใจในสิ่งที่ตนมี หรือไม่ก็จะถูกทำลายล้าง จะไม่มีความปรารถนาที่ไร้การควบคุมอีกต่อไป งูยักษ์ Orobashi no Mikoto แยกตัวมาอยู่ในฝั่งตะวันตกของ Narukami และอยู่ร่วมกันอย่างสันติ แต่ตอนนี้มีผู้บุกรุกเข้ามาจากฝั่งตะวันออกโดยไร้ซึ่งคำเตือน
สงครามรุนแรงขึ้นเรื่อย ๆ ชาวบ้านลำบากยากแค้น ทั้งสองฝ่ายต่อสู้กันบนเกาะ Yashiori มีคนล้มตายจำนวนมาก หนึ่งในนั้นคือ Sasayuri แม่ทัพเท็งงุคนสนิทของท่านโชกุน สุดท้ายท่าน Ogosho ได้สังหารงูยักษ์ที่เกาะ Yashiori
ตั้งแต่นั้นมา ศาลเจ้า Sangonomiya ก็ได้ส่งทูตไปขอยอมแพ้ และยอมให้ Shogunate แห่ง Inazuma ปกครองเป็นต้นมา