นี่เป็นบริเวณที่น้ำจากแม่น้ำ Bishui ไหลลงสู่ทะเล ตะกอนที่แม่น้ำไหลผ่านทำให้เกิดเป็นชายหาดขนาดใหญ่ ในตอนที่ฉันมาถึงหมอกทะเลได้ปกคลุมไปทั่วทั้งชายหาด รองเท้าที่ฉันซื้อมาใหม่นั้นเปียกชุ่มอีกแล้ว มีเสียงของอสูรที่ไม่รู้จักลอดออกมาจากหมอก...แต่ฉันไม่สามารถบอกระยะห่างของแหล่งกำเนิดเสียงนั้นได้
ในเมื่อเป็นอย่างนี้ฉันก็ไม่มีทางเลือกนอกจากฟังเสียงที่มาจากหมอกและตั้งเต็นท์ของฉันเพื่อรอให้หมอกทะเลกระจายออกไป
ในตอนที่ฉันแวะพักที่ Wangshu Inn มีนักธุรกิจคนหนึ่งเล่าตำนานการตั้งชื่อของ "หาด Yaoguang " ให้ฉันฟัง... "คลื่นซัดสาด Yaoguang อันกว้างใหญ่ หาดทรายขาวและเปลือกหอยสีหยก"
แม่น้ำ Bishui ส่องประกายแสงราวกับหยกที่สวยงามลงไปในทะเล แต่ "Seashell Sanctuary" บนหาด Yaoguang นั้นว่างเปล่า
แต่ก่อนฉันเคยฝ่าหมอกไปที่กระท่อมเล็ก ๆ นั่น แต่ก็ไม่เจอใครเลย
พวกชาวประมงเล่ากันว่าวิหารหอย Seashell Sanctuary นั้นเป็นสถานที่ที่เหล่าเซียนเคยอาศัยอยู่ และวิหารนั้นความจริงคือส่วนหนึ่งของเซียนนั้น เธอคอยเป็นที่พักพิงให้แก่เหล่านักเดินทางที่หลงทางอยู่ในหมอก คอยดูแลผู้รอดชีวิตจากเรือที่อับปางและเป็นที่ฝึกฝนของเซียนเพื่อเข้าฟาดฟันกับเหล่าอสูรจากทะเล
อย่างไรก็ตามมีตำนานที่ต่างออกไปจากชาวประมงที่อายุค่อนข้างมาก: ไม่ใช่เซียนที่อาศัยอยู่ที่นั่น หากแต่เป็นตระกูลที่อาศัยอยู่ในหอยทากยักษ์มาหลายชั่วอายุคน พวกเขารับผิดชอบในการช่วยเหลือผู้หลงทาง ชาวประมงจำนวนมากนั้นล้วนเป็นหนี้บุญคุณพวกเขา
ดูเหมือนหมอกทะเลใกล้จะจางหายไปและเริ่มจะมองเห็นดวงอาทิตย์แล้ว
ต่อไปฉันจะยืมเรือเพื่อไปที่หอคอย Guyun เพื่อตามหาโบราณสถานที่ครั้งหนึ่งเทพแห่งหินเคยจัดการกับอสูรทะเล
ถ้าทุกอย่างราบรื่นล่ะก็ น่าจะไปถึงได้อย่างรวดเร็ว
