บทเพลงและการเต้นของ Barbara นั้นมีไว้เพื่อช่วยเยียวยาจิตใจของผู้คน
แต่ในบางครั้ง Barbara ผู้สร้างรอยยิ้มให้กับทุกคนก็รู้สึกเหงาเช่นกัน
อยากไปช้อปปิ้งกับเพื่อนสนิท และใช้เวลาที่อบอุ่นกับครอบครัวเหมือนเด็กผู้หญิงทั่วไปในวัยเดียวกัน
ความปรารถนาเล็ก ๆ เช่นนี้อาจเป็นเรื่องง่ายสำหรับคนอื่น แต่มันก็ค่อนข้างยากสำหรับเธอ

ในฐานะไอดอล เมื่อออกไปข้างนอกมักจะถูกรายล้อมไปด้วยแฟน ๆ ที่กระตือรือร้นมากเกินไปเสมอ
มันไม่ง่ายเลยที่จะมีเวลากลับบ้านไปหาครอบครัว ช่วงเวลาอันอบอุ่นที่ได้อยู่กับพ่อแม่ และพี่สาวมันช่างสั้นนัก
พี่สาวที่แสนดี มักจะงานยุ่ง และจะหมกมุ่นอยู่กับงานในหน้าที่ทุกครั้งที่ Barbara ต้องการบอกอะไรบางอย่าง แต่เธอมักจะพูดไม่ออกเพราะกองงานที่พี่สาวเธอมี

ความอ่อนล้าของพี่สาวนั้น แม้แต่ตัว Barbara เองก็รู้ดี
ช่วยไม่ได้เพราะ Jean Gunnhildr เป็นรักษาการณ์ผู้บัญชาการของทุกคน
"แต่ถ้าเป็นไปได้...ช่วยคืนพี่สาวให้ฉันได้ไหม?"
เมื่อมองไปที่พี่สาวที่เหนื่อยล้า Barbara ได้แต่กระซิบกับตัวเองอย่างเงียบ ๆ

เป็นตอนนั้นเองที่ Barbara ได้ยินข่าวลือเกี่ยวกับหมู่เกาะมหัศจรรย์
ฤดูร้อนหมู่เกาะมหาสมุทร...นี่เป็นโอกาสที่ดีเลยไม่ใช่เหรอ?
ในฤดูร้อนควรมีน้ำโซดาที่เย็นสดชื่น น้ำแข็งไสหวานเย็น หาดทรายสีทอง น้ำทะเลสีฟ้าคราม และผู้คนที่เล่นน้ำ
ใช่แล้ว หาดทราย ทะเล! ก็แค่นั้นเอง

ต้องเตรียมของไปทะเลซะแล้วสิ
ต้องเตรียมขนม ลูกอม... ใช่แล้ว ๆ นอกจากนี้ต้องเอาหมาล่าปลาแห้งไปด้วย เอาของทั้งหมดใส่ลงไปในถุงเป็ดน้อยสีเหลืองแสนน่ารัก♪
แล้วก็มีเสื้อผ้า! ต้องเอาชุดว่ายน้ำไปเปลี่ยน กระโปรงตัวนี้ก็ไม่เลว รองเท้าที่มีดอกไม้สีขาวประดับอยู่ก็น่ารักดีจัง♪
แถมมีโบผูกตรงอกเสื้อยิ่งเพิ่มความน่ารักขึ้นไปอีกว่าไหม?
La - la la la la - la la♪ Barbara ฮัมเพลงอย่างมีความสุข

แต่ว่า พี่สาวคงไม่มีเวลาเตรียมชุดว่ายน้ำสินะ?
ยุ่งยากจัง แต่ก็ช่วยไม่ได้นะ
"คุณ Lisa ว่างไหมคะ? อยากชวนคุณไปเลือกเสื้อผ้าด้วยกันหน่อยค่ะ" Barbara ยิ้มพลางเคาะประตูห้องสมุด