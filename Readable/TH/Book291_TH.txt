สิบสามปีแห่งสันติภาพได้เกิดขึ้นก่อนยุคแห่งสงครามจะเริ่มต้นขึ้น
ประเทศทางตอนเหนือที่ห่างไกลจากศูนย์กลางที่สุด ในที่สุดก็ตกอยู่ติดอยู่ในช่วงกาลเวลาที่ลุกลามมาเข้าไปอยู่ในเปลวเพลิงของสงครามเช่นกัน
เช่นเดียวกับสงครามอื่น ๆ ผู้แพ้จะถูกตัดสินหลังจากความขัดแย้งที่รุนแรง เมืองของพวกเขาจะกลายเป็นซากปรักหักพังที่ลุกเป็นไฟ ขุนนางและผู้สนับสนุนต่างก็หลบหนีเข้าไปในภูเขา
ฉากหลังนี้แทบจะไม่มีอะไรพิเศษเลย

แต่ในช่วงเวลานั้นเอง ซามูไรพเนจรที่สวมชุดที่งดงามก็พลันปรากฏขึ้นมาบนฉาก
ไม่สิ แทนที่จะพูดว่าสวมชุดที่งดงาม แต่ถ้าจะพูดให้ถูกต้องก็คือ...
อื้ม ใช่แล้วล่ะ ชุดของหญิงสาว
และในทางตรงกันข้าม ซามูไรคนนี้มาพร้อมกับหญิงสาวร่างเล็กสวมชุดฮาโอริที่มีขนาดใหญ่เกินตัว
ไม่ว่าจะดูยังไงก็ดูเป็นคนที่น่าสงสัย
แต่ดูเหมือนว่าพวกเขาจะยังไม่รู้ตัว ทั้งสองคนเดินตรงไปที่ด่านตรงตีนเขาอย่างสง่าผ่าเผย
แน่นอนว่าพวกเขาถูกอาชิการุที่ด่านสกัดไว้ตามที่คาดการณ์ไว้
"พวกเธอคือใครกัน?"
แม้ว่านี่จะเป็นคำพูดธรรมดาที่ต้องถาม แต่ว่าในกรณีนี้น่าจะเป็นคำถามที่ออกมาจากใจ
"อยากที่ท่านเห็น ก็เป็นแค่คนผ่านทางธรรมดาเท่านั้น"
ช่างเป็นคำตอบที่ไม่น่าเชื่อถือเอาซะเลย
อาชิการุที่เอ่ยถามรู้สึกลังเลใจขึ้นมาเล็กน้อยจากน้ำเสียงที่ไร้ความน่าสงสัยของซามูไร
"ไม่ว่าจะยังไงก็ตาม ช่วยตามพวกเรามาทางนี้ก่อน"
"ไม่ได้ผลงั้นเหรอ..."
ใบหน้าของซามูไรเผยให้เห็นสีหน้าแห่งความผิดหวัง ทันใดนั้นอาชิการุสามคนก็ล้มลงบนพื้น
"คิดจะทำแบบนี้มาตั้งแต่ต้นสินะ ช่างชั่วช้าจริง ๆ"
หญิงสาวที่อยู่ด้านหลังพูดบ่นเสียงเบา