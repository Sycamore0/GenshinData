ดาบยาวอันแสนสูงส่งนั้น เป็นเหมือนดั่งแสงประกายในยามค่ำคืน
ปลายดาบนั้นไม่เปื้อนเลือดเลยตั้งแต่ต้นจนจบ
ว่ากันว่าเหล่าคนรุ่นหลังใช้ดาบนั้นเป็นแบบสำหรับดาบของอัศวินผู้สูงศักดิ์

ตัวดาบสีมืดนั้นผสานเข้ากับความมืดมิดในยามค่ำคืนได้อย่างง่ายดาย
เพราะภายใต้ความมืดในยามค่ำคืนของยุคนั้นผู้คนต่างไม่กล้าจุดไฟ
ในบทเพลงของกวีบางคนนั้น ต่างถูกแปดเปื้อนเสียจนมืดดำในยุคการปกครองของขุนนาง

การอ่านนิทานและบทเพลงของบรรพบุรุษที่ซื่อตรงนั้น ได้หว่านเมล็ดของการต่อต้านไปในใจของขุนนางหนุ่ม
เมื่อถึงเวลา เขาได้ละทิ้งวงศ์ตระกูลของเขาและขโมยดาบยาวไปซ่อนไว้ในถนน
เขาได้ตะลอนไปตามซอยมืดและร้านเหล้าเฉกเช่นกับคนทั่วไป และใช้วิชาดาบของชนชั้นสูงเพื่อปล้นคนรวยมาช่วยคนจน
ดาบยาวจากคลังสมบัติของขุนนาง และเลือดของขุนนาง ในยามค่ำคืนเที่ยววิ่งผล่านไปทั่วทั้งบนหลังคาและท้องถนน
ปลายดาบยาวอันวาววับนี้ไม่เคยจะมืดหมอง เช่นเดียวกับหัวใจของโจรผู้ชอบธรรมที่ละทิ้งชีวิตอันเสื่อมโทรมของทายาทของตระกูลสูงศักดิ์

เพลงและไวน์และวัยหนุ่มสาวที่สุดแล้วก็จะจบลง และมีเรื่องราวมากมายเกิดขึ้นในภายหลัง
สุดท้ายแล้ว ภายใต้แสงจันทร์นั้นเขาได้ฝังดาบยาวคู่กายเป็นเวลาหลายปีของเขาและหนีออกทะเลไป
เมื่อหวนนึกถึงเวลานั้น ตอนที่เขาขโมยดาบยาวมาจากคลังสมบัติของครอบครัวก่อนจะออกเดินทาง
และเขายังจดจำคำปฏิญาณที่ให้ต่อครอบครัว ต่อปัจจุบันและอนาคต ต่อผืนแผ่นดินนี้ และต่อน้องชายต่างมารดาของเขา Ebelhart:
"แม้ว่าจะเพียงแค่เล็กน้อย ฉันต้องการใช้พลังของตัวเองเปลี่ยนแปลงโลกอันแสนมืดมนนี้"

