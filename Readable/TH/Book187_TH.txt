เป็นเพราะโศกนาฏกรรมเมื่อครั้งก่อน ฉันเกรงว่าบันทึกเล่มก่อนคงจะหายไปซะแล้ว
มันน่าเสียดายที่ต้องมาเสียข้อมูลบันทึกของการสำรวจไป แต่สภาพแวดล้อมของที่นี่มันก็ช่างอันตรายเสียจริง

ในท้ายที่สุดพวกเราก็ยังไม่สามารถเปิดประตูบานใหญ่บานนั้นได้อยู่ดี
แต่ไม่ว่าจะเป็นจิตรกรรมฝาผนัง หรือจะเป็นอาวุธโบราณที่ท่าน Ingbert อยากได้นักหนา สุดท้ายก็ไม่ได้อะไรเลยซักอย่าง
พอกลับมาถึง <color=#FFE14BFF>South Base Camp</color> พวกที่หลงหายไปในพายุหิมะก่อนหน้านั้นก็ยังไม่มีวี่แววว่าจะกลับมา
...ถึงแม้จะเป็นเพียงความหวังอันน้อยนิด แต่ก็ทำได้เพียงรอคอยให้พวกเขากลับลงมาอย่างราบรื่น พร้อมกับเสบียงและกำลังเสริม
เพราะเสบียงของพวกเราก็ใกล้จะหมดแล้ว
แม้ว่าการพูดแบบนี้จะฟังดูโหดร้าย แต่การถล่มของถ้ำที่อยู่ด้านหน้า<color=#FFE14BFF>ประตูยักษ์ทรงกลมของห้องลับ</color>นั้น ไม่เพียงแต่พรากตัว Nick ไป แต่ยังพรากอาหารและเชื้อเพลิงที่พวกเรามอบหมายให้ Nick เป็นผู้ดูแลไปอีกด้วย
บอกแล้วแท้ ๆ ว่าต้องตรวจสอบโครงสร้างของโบราณสถานให้ละเอียดถี่ถ้วนซะก่อน บอกเขาแล้วแท้ ๆ...

บางทีเหตุการณ์ที่เจอเมื่อไม่กี่วันก่อนอาจจะทำให้ฉันกลายเป็นคนที่เย็นชาขึ้นก็ได้
บางทีนี่อาจจะเป็นผลกระทบของสภาพแวดล้อมอันสิ้นหวังที่มีต่อผู้คน

เพราะอย่างนี้นายน้อย Eberhart ถึงได้น่านับถือ ถึงแม้ว่าจะต้องพบเจอกับเรื่องพวกนี้ แต่ก็ยังสามารถรักษาความเยือกเย็นและพลังในการไตร่ตรองได้ บางทีนี่อาจจะเป็นคุณสมบัติที่แท้จริงของเหล่าลูกหลานของชนชั้นสูงก็เป็นได้
ดูเหมือนว่าการตัดสินของท่าน Landrich จะมีเหตุผลเป็นอย่างดี
ถึงแม้ว่าจะเป็นเพียงลูกนอกกฎหมาย แต่ท่านก็ยังเป็นคนที่คู่ควรแก่ชื่อของตระกูล

หลังจากที่พายุหิมะสงบลงบ้างแล้ว พวกเราจะทำตามที่นายน้อย Eberhart เสนอ มุ่งไปยัง<color=#FFE14BFF>ห้องใต้ดินของโบราณสถานทางด้านตะวันตกเฉียงใต้</color>
อ้างอิงจากสิ่งที่ท่านตีความออกมา บางทีในนั้นอาจจะมีของที่มีความเก่าแก่มาก ๆ อยู่ก็เป็นได้
แม้ว่าจะเป็นเรื่องเหลือเชื่อ แต่ความหนาวเย็นอันเป็นเอกลักษณ์ของสถานที่แห่งนี้ ก็มีความสามารถในการรักษาสิ่งต่าง ๆ ไว้

จะต้องไม่ทำให้เหล่าพรรคพวกที่หายไปต้องผิดหวังเป็นอันขาด
...แน่นอนว่าที่สำคัญกว่านั้น ก็คือต้องไม่ทำให้ท่าน Landrich ผิดหวังด้วย
ไม่เช่นนั้น บางทีฉันคงต้องไปลงเอยอยู่ในสนามประลอง และต่อสู้กับพวกมอนสเตอร์ทั้งหลายล่ะนะ
ถึงแม้ว่าจะสามารถจัดการกับเจ้ามอนสเตอร์พวกนั้นได้ แต่ก็คงจะหนีไม่พ้นคมดาบของยมทูตผมแดงแห่งตระกูล Lawrence เหมือนอย่างทาสคนก่อนของนายน้อย Eberhart ล่ะนะ...