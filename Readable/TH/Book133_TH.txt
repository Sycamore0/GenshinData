เหล่าชนชั้นสูงไม่เคยลงมือทำงาน พวกเขารีดไถจากชาวบ้าน เพื่อรักษาชีวิตอันหรูหราของพวกเขา
การเมืองที่โหดร้าย การใช้ชีวิตที่ผิดศีลธรรม การกดขี่ผู้คน และสิ่งเลวร้ายทั้งหลายที่พวกเขาทำมันมากมายเกินกว่าจะสาธยายได้หมด
ชาวเมืองต่างไม่พอใจกับการกระทำเช่นนี้เป็นอย่างมาก แต่ไม่มีใครกล้าออกมาพูด

Dietrich เป็นคุณชายในตระกูลชนชั้นสูง
แต่เพราะเขายังเด็กเกินไป เขาจึงไม่ได้ทำเรื่องเลวร้าย อีกทั้งฝีมือดาบของพวกเขาก็ถือเป็นเลิศในหมู่ขุนนาง
หากต้องหาข้อเสียจริง ๆ ล่ะก็ คงเป็นอารมณ์ที่ฉุนเฉียวของเขา และความคิดที่ว่าเขาเป็นจุดศูนย์กลางของทุกสิ่งบนโลก แน่นอนว่า สิ่งนี้ถือเป็นเรื่องธรรมดาในหมู่ชนชั้นสูง และไม่ได้เป็นปัญหาใหญ่อะไร
แต่นามสกุล Lawrence ของเขากำหนดให้เขาอยู่ในกลุ่มคนเลว

ตอนนี้ คุณชายเลว ๆ คนนี้ตัดสินใจทำเรื่องชั่ว ๆ เรื่องแรกในชีวิตของเขา
ก่อนหน้านี้ เขาได้หนีเรียนวิชาทฤษฎีทางธาตุของอาจารย์ Damo และเตรียมการจะออกไปเล่นนอกเมือง แต่ระหว่างทางเขาได้เดินผ่านย่านชุมชน และได้พบกับเด็กสาวผมทองผู้มีดวงตาสีฟ้า
Dietrich ไม่สามารถบรรยายความรู้สึกที่พุ่งเข้ามาสู่ใจเขาในตอนนั้นได้ เขารู้เพียงแค่หัวใจของเขาไม่เคยเต้นแรงเท่านี้มาก่อน และไม่สามารถควบคุมมันได้เลย
"นี่คงเป็นความรู้สึกคล้ายคุณแม่ที่มีต่อแมวสินะ"
Dietrich คิดในใจ และเขาเดินไปยังที่ที่เด็กสาวยืนอยู่อย่างไม่รู้ตัว

น่าเสียดายที่เด็กสาวชาวบ้านคนนั้นไม่สนใจเขาเลยแม้แต่น้อย หลังจากเขาบอกสถานะของเขาไป สี่หน้าของเธอยังดูเฉยเมย ไม่แยแส
เขาจึงตัดสินใจจะลักพาตัวเด็กสาวชาวบ้านผู้ไม่รู้ประสาในตอนกลางคืน

"หลังจากจับเธอได้ ฉันจะขังเธอไว้ในกรง! เหมือนที่แม่ทำกับพวกแมวที่ไม่เชื่อฟัง"
