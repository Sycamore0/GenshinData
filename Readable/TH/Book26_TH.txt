เดินทางผ่านลมพายุและความหนาวยะเยือก ในที่สุดเจ้าหญิงก็พบกับหมาป่าน้อย
ร่างของเจ้าหมาป่าน้อยในตอนนี้นั้นถูกปกคลุมไปด้วยหิมะ ดวงตาสีฟ้านั้นไม่ได้ส่องประกายอีกต่อไปและถึงขั้นลืมวิธีที่จะเห่าหอน
"วู วู... พี่สาว เธอมาพอดีเลย ฉันกำลังปวดหัวเลยว่าจะกินอะไรดีตอนเที่ยงนี้"
เมื่อได้ฟังดังนั้น เจ้าหญิงหมูป่าไม่เพียงแต่น้ำตาไหลเท่านั้น น้ำตาดูเหมือนจะละลายหิมะและน้ำแข็งบนหัวใจของหมาป่าตัวน้อยด้วย
"วู... เธอร้องไห้ทำไม?"
"อู๊ดด อู๊ดดด เธออยู่ที่นี่ไม่มีแม้แต่ข้าวเที่ยงให้กิน ฉันไม่เคยเห็นใครน่าสงสารขนาดนี้มาก่อนเลยในอาณาจักรของฉัน"
"เพราะงั้น ฉันจะเสียสละทุกสิ่งทุกอย่างเพื่อเติมเต็มความหิวของเธอ ดีมั๊ยล่ะ?"
เจ้าหมาป่าน้อยถึงกับอึ้งในสิ่งที่ได้ยิน:
"วูฟฟ เธอบ้าไปแล้วเหรอ! ไม่เคยมีใครพูดอย่างนี้ต่อหน้าฉันมาก่อน!"
แต่เมื่อเจ้าหมาป่าน้อยได้เห็นแววตาที่แน่วแน่ของเจ้าหญิงแล้ว น้ำแข็งที่ทิ่มแทงหัวใจของเขาอยู่ก็แตกสลายไปอีกหน่อยนึง
"ไม่หรอก เพราะงั้น..."
"ฉันจะเสียสละญาติทั้งสองที่แสนฉลาดและน่าห่วงใยมากที่สุดในราชอาณาจักรเพื่อเติมเต็มท้องของเธอ เพื่อมิตรภาพของเราไงล่ะ!"
สุนัขจิ้งจอกเอะใจกับคำพูดที่โหดร้ายดังกล่าวและเตรียมที่จะหนีไป แต่เขาก็ถูกเจ้าหญิงและหมาป่าน้อยจับกดเอาไว้ ลุงเต่าเห็นอย่างนั้นก็กลัวสุดขีดและเข้าไปหลบในกระดอง
เจ้าหมาป่าน้อยและเจ้าหญิงอิ่มเอมไปกับอาหารมื้ออร่อยท่ามกลางหิมะและจากนั้นก็ไปหาถ้ำ พวกเขาเก็บเห็ดจำนวนมาก จากนั้นใช้มอสเพื่อสุมไฟและก็ทำซุปเต่ากินกัน
ด้วยวิธีนี้ หมาป่าน้อยได้เรียนรู้เป็นครั้งแรกเกี่ยวกับความสุขของการแบ่งปันและมิตรภาพ ผลึกน้ำแข็งในหัวใจของเขาค่อย ๆ ละลายไปและน้ำตาแห่งความสุขก็ไหลออกมา
เจ้าหญิงจับกรงเล็บของหมาป่าน้อยแล้วก็กลับไปยังอาณาจักรด้วยกัน

(ในหน้าสุดท้ายเป็นการ์ดที่เขียนด้วยลายมือที่ละเอียดอ่อน: "ที่รัก ฉันคิดว่ามันจะเป็นการดีกว่าที่จะบริจาคหนังสือนิทานเล่มนี้ให้กับห้องสมุด")