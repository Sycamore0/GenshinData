นักเดินทาง ในตอนที่เธอได้อ่านจดหมายฉบับนี้ ฉันก็คงจะอยู่ระหว่างการเดินทางไป Fontaine แล้ว

ขออภัยด้วย ที่ไม่ทันได้บอกลาเธอด้วยตัวเอง เพื่อเป็นการชดเชย ฉันได้เขียนสูตรอาหารทั้งสามสูตรที่พวกเราเคยทำเอาไว้แล้ว ฉันแนบมันไว้ในซองจดหมาย เธอต้องเก็บรักษามันไว้ให้ดีนะ ฉันใช้เวลาเขียนทั้งคืนเลย ดังนั้นอย่าทำหายเชียวล่ะ

ต่อจากนี้เธอคงอยากจะถามฉันว่าทำไมถึงต้องรีบร้อนไปที่ Fontaine สินะ เรื่องนี้พูดไปมันก็ยาว เธอยังจำชาว Fontaine ที่ชื่อ Nète คนนั้นได้มั้ย? หลังจากวันนั้น เขาก็เอาแต่โน้มน้าวให้ฉัน "โฆษณา" ให้เขาตลอดเลย ฉันขี้เกียจจะสนใจเขา แต่เจ้าหมดนั่นก็ยังหน้าด้านหน้าทน ไม่ว่าฉันจะปฏิเสธไปกี่ครั้ง เขาก็ยังเอาแต่เกลี้ยกล่อมฉันไม่หยุด แถมในแต่ละครั้งก็ยังเสนอราคาที่สูงขึ้นเรื่อย ๆ ด้วย... จนท้ายที่สุด เขาถึงขั้นบอกว่าขอแค่ฉันยอมช่วย จะราคาเท่าไหร่ก็ให้ฉันเป็นคนเสนอได้เลย

Parvaneh คิดว่าเราควรจะอยู่ให้ห่างจากคนคนนี้ให้มากที่สุด และบอกฉันว่าอย่าทำตัวเป็นคนดีพร่ำเพรื่อ ลุงก็คอยเตือนฉันอยู่ตลอดว่าอย่าไปคาดเดาความคิดของคนพาล ส่วน Julie ก็... เป็นคนไล่ตะเพิด Nète ออกไปทุกครั้งที่เขามา

จากนั้น พวกเราก็เริ่มวางแผนการเดินทางใหม่ เดิมทีฉันก็อยากจะกลับไปที่ Liyue ก่อนสักครั้ง จากนั้นค่อยไป Mondstadt ต่อ เพราะ Julie เองก็ไม่ได้กลับบ้านมานานแล้ว และฉันก็อยากจะลองชิมไวน์ของ Mondstadt มาตลอด

แต่แล้ว เจ้า Nète ก็โผล่มาเยี่ยมเยือนอีกครั้ง คราวนี้เขาไม่ได้มาขอร้องให้ฉันช่วยเขาทำโฆษณาอีกต่อไปแล้ว แต่บอกฉันว่าจะ "ช่วยสนับสนุน" การเดินทางของพวกเรา

Nète บอกว่า ขอแค่พวกเราเลือก Fontaine เป็นสถานที่ถัดไป จากนี้ไปเขาจะเป็นคนรับผิดชอบค่าใช้จ่ายในการเดินทางของพวกเราทั้งหมด และยังรับปากด้วยว่าจะไม่ก้าวก่ายธุระและการเดินทางต่อจากนี้ของพวกเราด้วย นอกจากนี้ Nète ยังได้เซ็นสัญญากับพวกเราด้วยนะ หนาเตอะเลย Parvaneh ใช้เวลาอ่านมันอย่างละเอียดอยู่ตั้งหลายวัน นอกจากเรื่องที่บังคับว่าพวกเราต้องยอมรับการ "สัมภาษณ์" ครั้งหนึ่งแล้ว อย่างอื่นก็ไม่มีปัญหาอะไร...

ฉันไม่รู้หรอกนะว่าชาว Fontaine คนนี้ต้องการจะทำอะไรกันแน่ แต่ในเมื่อเขาพูดมาถึงขนาดนี้แล้ว... ฉันก็รู้สึกว่า จะลองไป Fontaine ดูหน่อยก็ไม่เสียหายอะไร

สรุปก็คือ ตอนนี้พวกเราได้ร่วมทางกับ Nète เพื่อมุ่งหน้าไปยัง Fontaine แล้ว

มี Parvaneh อยู่ด้วย เจ้าหมอนี่คงไม่มีโอกาสได้เล่นตุกติกอะไรหรอก แล้วยังมีคุณลุงกับ Julie อยู่ด้วยอีก เขาคงไม่กล้าใช้กำลังกับพวกเราแน่ ส่วนฉัน... แหะ ๆ ขอใช้เวลาในช่วงที่ว่าง คิดค้นสูตรอาหารดูก็แล้วกัน

ถ้ามีโอกาสละก็ พวกเราค่อยพบกันใหม่ที่ Fontaine นะ

จริงสิ ขอทิ้งท้ายไว้อีกสักประโยคแล้วกัน การเดินทางไปยัง Fontaine ในครั้งนี้ฉันไม่ได้ใช้เงินของ Nète หรอกนะ ก่อนจะรู้แน่ชัดว่าคนคนนี้ต้องการอะไร ฉันจะไม่มีทางรับ Mora จากเขาแม้แต่ Mora เดียวเด็ดขาด