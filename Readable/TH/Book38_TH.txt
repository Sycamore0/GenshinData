—Qingce Village—
ออกจาก Dragonspine ลงไปที่ชายฝั่งแม่น้ำ เดินผ่านชายหาดที่เต็มไปด้วย silver grass และผ่านป่าไผ่ที่ไม่มีแสงอาทิตย์ลอดถึงพื้น ในที่สุดฉันก็มาถึงภูเขา Qingce รองเท้าและเสื้อผ้าฉันเปียกชุ่ม โชคดีที่หัวหน้าหมู่บ้านนั้นใจดีมากที่ยอมให้ฉันตากผ้าให้แห้งแถมยังเตรียมเสื้อผ้าแห้งและอาหารให้แก่ฉันด้วย
ที่หมู่บ้าน Qingce นั้นมีเด็ก ๆ มากมาย ทุกคนล้วนน่ารักและก็ดื้อสุด ๆ คนเฒ่าคนแก่ก็เยอะแยะ ทุกคนมีชีวิตที่สงบสุขไร้กังวล ตามคำที่คนเฒ่าคนแก่พูด ส่วนใหญ่พวกคนหนุ่มสาวจะไปทำงานที่ท่าเรือ Liyue หลายคนลงหลักปักฐานในเมืองและส่งเงินกลับมาอย่างต่อเนื่องทุกเดือน คนรุ่นใหม่ได้เห็นความเจริญรุ่งเรืองและความสะดวกสบายของเมือง บางทีพวกเขาอาจไม่มีวันกลับมาอีกแล้ว ท่าเรือ Liyue ทำให้ภูเขา Qingce ร่ำรวยและสะดวกสบาย แต่มันก็ทำให้ภูเขา Qingce ไม่สามารถกลับไปค่อย ๆ เติบโตได้อีกแล้ว
ตามตำนานเล่าว่า "Qingce" มีที่มาของชื่อมาจากชื่อของอสูรโบราณ "Chi"... แน่นอนว่าภาษาของยุคสมัยนี้เรียกว่า "Chi" แต่ในสมัยอดีตนั้นผู้คนของ Liyue ออกเสียงเป็น "Qingce"
คนเฒ่าคนแก่บอกว่าย้อนไปเมื่อพันปีก่อนนั้น Morax ได้เอาชนะอสรพิษแห่งท้องทะเล ที่รุกราน Liyue หลังจากที่อสรพิษแห่งท้องทะเลตาย ร่างกายของมันก็กลายเป็นหิน เลือดเปลี่ยนเป็นน้ำและเกล็ดของมันกลายเป็นที่ดินขั้นบันได สิ่งที่เคยเป็นรังอสรพิษก็กลายเป็นภูเขา Qingce ที่พวกเรารู้จักในทุกวันนี้
แต่หลังจากการสำรวจสั้น ๆ ฉันคิดว่าพื้นที่ส่วนใหญ่ของภูเขาแห่งนี้ประกอบไปด้วยหินยักษ์ที่แตกหักจากแรงกระแทกจากภายนอก ไม่มีร่องรอยการมีชีวิตในของอสูรธาตุน้ำ บางทีในความเป็นจริงศพของ Chi อาจจะสลายไปนานแล้ว และเรื่องราวของอสูรที่กลายเป็นภูเขาก็อาจจะเป็นเพียงแค่ตำนานโบราณงั้นหรือ?
จุดหมายต่อไปของฉันคือทะเลสาบที่อยู่ในแนวเขา Jueyun Karst ตำนานของ Liyue ว่ากันว่ามันมีเขาวงกตที่มีเซียนอาศัยอยู่ ไปดูกันเถอะว่ามันมีจริงไหม