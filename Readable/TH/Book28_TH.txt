—หนังสือแห่งมังกร—
จากบทประพันธ์ของ Musk เรื่อง "งานวิจัยเกี่ยวกับวัฒนธรรมและประเพณีของอาณาจักรแห่งลม" หรือที่รู้จักกันในชื่อ "บันทึกประเพณีและวัฒนธรรม"

...
"หมาป่า" แห่งกองอัศวิน Boreas "ราชสีห์" แห่งกองอัศวิน Dandelion (Lion Fang) "วิหค" แห่งกองอัศวิน Favonius รวมไปถึง Dvalin... "มังกรลม" ล้วนถูกมองว่าเป็น "สี่วายุ" ผู้คอยปกปักรักษา Mondstadt ตลอดมา
ในตอนที่อัศวิน Lionfang ปลดแอก Mondstadt กองอัศวินแห่ง Favonius ก็ถูกก่อตั้งขึ้นมา จนถึงตอนที่อัศวินแห่ง Boreas ได้เข้าร่วมกับพวกเขาแล้ว วัฒนธรรมการสักการะ "สี่วายุ" ก็ได้กำเนิดขึ้นใน Mondstadt ส่วน Dvalin นั้นยิ่งเก่าแก่เข้าไปอีก

ช่วงเวลาประมาณร้อยปีก่อนหน้านั้น ทวีปทั้งทวีปตกอยู่ในความโกลาหล ความมืดแพร่กระจายไปทั่วทั้งแผ่นดิน ทุกสิ่งทุกอย่างที่พบเจอต้องแปดเปื้อน ในช่วงเวลานั้นเหล่าสิ่งมีชีวิตที่ป่าเถื่อนแพร่กระจายไปทั่วทั้งแผ่นดิน สร้างความกดดันให้พวกมนุษย์ต้องอยู่อาศัยแต่ในเบื้องหลังกำแพงเมือง
ช่วงเวลานั้นเป็นช่วงเวลาที่แสนสาหัสของ Mondstadt เนื่องจากการขาดผู้มีคุณสมบัติในการสืบทอดตำแหน่งอัศวิน Lionfang ส่วนกองอัศวินแห่ง Favonius ก็กำลังเผชิญกับช่วงเวลายากลำบาก ในช่วงเวลานั้นเอง Durin อสูรมังกรผู้แปดเปื้อนที่ครอบครองพลังอันล้นเหลือก็เข้าจู่โจม Mondstadt
ในที่สุดเหล่าผู้ศรัทธาก็ปลุกเจตนารมณ์ของเทพแห่งลมให้ตื่นขึ้นมา และเจตนารมณ์นั้นก็เรียก Dvalin มังกรแห่งลมให้กลับมาด้วย มันเป็นเหมือนปราการด่านสุดท้ายของ Mondstadt เข้าต่อสู้กับ Durin ด้วยทุกสิ่งทุกอย่างที่มี
ผลของการต่อสู้นั้นชัดเจน ร่างของ Durin ยังคงอยู่บนยอดของภูเขาหิมะทางตอนใต้ของ Mondstadt แต่เรื่องราวระหว่างการต่อสู้นั้นไม่มีใครทราบได้ ว่ากันว่า Dvalin ได้กัดเข้าที่คอหอยของอสูรมังกรและตกลงมาจากฟ้าด้วยกันกับร่างของ Durin ร่างของอสูรมังกรจมอยู่ในกองหิมะส่วน Dvalin ก็ถูกเทพแห่งลมเรียกกลับไปและเข้าสู่การจำศีล
...
ผู้คนต่างเชื่อมั่นว่ามังกรแห่งสายลมจะหวนกลับคืนมาเมื่อผู้คนเรียกหา กลับมาเพื่อปกป้อง Mondstadt
แต่ในช่วงเวลาแห่งความสงบสุข ความเชื่อที่มีต่อสี่วายุ ก็ได้จางหายไป และวัดของพวกเขาก็กลายเป็นเพียงสถานที่ที่รกร้าง

(การอ้างอิงจากแหล่งไม่รู้ที่มา: ในตอนที่พวกเรารู้ว่าอสูรมังกร Stormterror ที่ต่อสู้กับเหล่าอัศวินหลายต่อหลายครั้งนั้น แท้จริงแล้วคือ Dvalin แห่งสี่วายุ ศัตรูผู้ขับเคลื่อนด้วยความเกลียดชังนั้นไม่สามารถที่จะเจรจากันได้ มังกรผู้ตื่นจากช่วงเวลาหลับใหลเป็นร้อย ๆ ปี ไม่ต้องสงสัยเลยว่ามันรับรู้ได้ถึงการทรยศของผู้คนใน Mondstadt...)