เธอเดินตามแสงเงากระดำกระด่าง เข้าไปในป่าที่แตกสลายไปนานแล้ว ทุกก้าวที่เธอก้าวเดินไป ก็จะมี Nilotpala Lotus นับพันดอกเบ่งบานตามหลังเธออย่างเงียบสงบ ภัยพิบัติ, เปลวไฟ, ความตายและการทำลายล้างทั้งหมด ล้วนถอยร่นไปเมื่อต้องเผชิญหน้ากับปัญญาอันน่าอัศจรรย์ของเธอ ดอกไม้หอมฟุ้งเบ่งบานขึ้นมาอีกครั้งในแดนมรณะ และยังคงงอกงามจนถึงบัดนี้ จำนวนของมันมากพอ ๆ กับเม็ดทรายที่อยู่ในแม่น้ำ Ardravi ลมพายุเองเงียบสงบลงด้วยเสียงเพลงของเธอ พลันแปรเปลี่ยนเป็นลมหายใจแผ่วเบา พัดกระดิ่งวิเศษตรงปกเสื้อให้พลิ้วไหวเบา ๆ ส่งเสียงไพเราะเสนาะหู เหล่าทูตวิญญาณ, ภูต, มนุษย์และอมนุษย์ ล้วนชื่นชอบความสุขสงบ เคารพและสรรเสริญนามของเธอ เพราะเธอเป็นผู้ที่ฉลาดและมีเมตตาที่สุดอย่างแท้จริง

ในป่าลึก เธอเก็บต้นหญ้ามาเป็นเครื่องดนตรี เก็บดอกไม้มาเป็นมงกุฎ บรรเลงบทเพลงอันไร้ที่ติด้วย Karrenay ทันใดนั้น กองทัพอสูรนับหมื่นก็กลายเป็นผุยผง สลายไปจนสิ้น และไม่อาจพบเจอในสถานที่อื่นได้อีก เธอปาดน้ำตาให้กับสิ่งมีชีวิตในป่าอย่างเบามือ ปลอบประโลมความเศร้าของพวกมัน เหมือนที่เธอเคยพัดสายลมแห่งชีวิตข้ามผืนทรายที่ร้างเปล่า ราวกับทูตแห่งโอเอซิสอันเป็นนิรันดร์จากกาลเวลาอันยาวนาน

แต่แผ่นดินแห่งนี้ยังคงแตกระแหง วิญญาณร้ายและมารอสูรกัดกินหัวใจของมัน ซ้ำยังยึดโพรงแห่งนั้นเป็นที่อยู่อาศัย ถ้ำอันมืดมิดที่แสงอาทิตย์แสงจันทร์ส่องไม่ถึง พวกมันเห็นฝุ่นเป็นขุมทรัพย์ เห็นดินโคลนเป็นอาหารโอชะ เป็นขนดั่งนก ทว่ากลับไร้แรงสยายปีกโผบินสู่ฟ้าสูง เธอจึงตั้งปณิธานสาบานว่าจะไปที่นั่น เดินทางไปยังดินแดนรกร้างที่เน่าเฟะ และชำระล้างให้หมดสิ้น

เหล่าทูตวิญญาณ, ภูต, มนุษย์และอมนุษย์ เฝ้ามองเธอก้าวเข้ามายังดวงใจแห่งโลกอันว่างเปล่า แล้วสัมผัสภาพเงาใบหน้าอันเป็นนิรันดร์อย่างเบามือ ความดีงาม, ความสงบ และปัญญาที่เธอเคยมอบให้แก่โลกได้กลายเป็น Gaokerena ผู้เป็นอมตะ และกลายเป็นโลกเสียเอง นี่เป็นช่วงเวลาที่ดอกบัวอันบริสุทธิ์เบ่งบาน ทุ่งดอกไม้งอกงามรายล้อมข้างกายของเธอ สีสันดั่งหยกงาม กลิ่นหอมปานน้ำค้างบนกุหลาบ ชุ่มชื้นดุจอาภรณ์สวรรค์ นกน้อยนับร้อยล้อมวงร้องเพลงชื่นชมความเยาว์วัยที่เธอได้คืนกลับมา วันเวลาที่บุตรแห่งมนุษย์ทำหายไป เป็นเช่นสายลมยามพลบค่ำ ณ กลางป่า ไม่สามารถหาเจอได้อีก ทว่าเธอกลับสามารถต้านกระแสลมย้อนกลับมาได้ ทำให้ภาพอดีตอันรุ่งโรจน์ปรากฏบนโลก เหมือนตอนที่เธอหว่านเมล็ดพันธุ์แรกสู่ผืนทราย ดั่งบทเพลงกล่าวว่า...

การเดินทางปฏิญญายิ่งใหญ่ ความไม่รู้กลายเป็นตื่นรู้ ขจัดซึ่งพันธะแห่งความหวาดวิตก ทั้งหมดล้วนแล้วแต่เคยได้ยิน
แสงวิเศษนำโชค กำราบเหล่าปีศาจผู้โกรธเกรี้ยว สลายหมอกควันที่ปกคลุม ปัญญาอันสูงสุดจึงมีเมล็ดพันธุ์งอกงาม
เห็นปัญญากลับมาบริสุทธิ์ สะอาดไร้เมฆหมอก ดั่งดวงอาทิตย์ทะยานสู่ท้องฟ้า ดุจจันทราลอยคล้อยกลางหมู่ดาว
เหล่าดอกบัวงอกงาม แสงแห่งปัญญาส่องสว่างสารทิศ ยามนี้ฉันร้องเพลงสรรเสริญ ณ ที่นี้ ด้วยความเชื่อมั่นและผาสุก