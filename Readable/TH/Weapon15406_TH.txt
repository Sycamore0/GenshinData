ธนูโบราณจากคลังอาวุธใน Liyue ไม่ทราบรุ่นที่ผลิต ตำราที่เกี่ยวข้องก็ไม่ได้บันทึกไว้ว่ามันทำเสร็จเมื่อไหร่
คันธนูทำจากไม้ไซเปรสอายุกว่าห้าสิบปี พันด้วยลวดทอง ประดับด้วยเหล็กกล้า
สายธนูทำจากกิ่งไม้สีขาวเงินที่อยู่ในส่วนลึกของโลกมาถักทอ อ่อนนุ่มกว่าสสารใด แต่ไม่อาจตัดให้ขาดได้

ตระกูล Yun จาก Liyue ครั้งหนึ่งเคยเขียนตำราอาวุธมหัศจรรย์ชุดหนึ่งชื่อว่า"การทดสอบ"เพื่อเป็นการคิดค้นนวัตกรรมในการสร้างอาวุธ
ธนูยาวเป็นหนึ่งในอาวุธหลัก จึงได้ถูกบันทึกลงในตำรานี้ด้วย
Han Wu ช่างฝีมือชื่อดังตอบรับคำเชิญของ Yun Hui เพื่อนสนิทของเขา ได้สร้างธนูยาวจากตำราขึ้นด้วยมือของเขาเอง

เขาได้ไหว้วานกองเรือพาณิชย์ต่างๆให้ช่วยรวบรวมวัตถุดิบนับร้อยนับพันชิ้น สุดท้ายในบรรดาวัสดุที่หายากทั้งหลาย เขาได้เลือกไม้ไซเปรส เหล็กกล้า และกิ่งไม้สีเงินมาเป็นวัสดุ
เมื่อนำวัสดุชั้นเลิศที่ถูกคัดสรรมาทำธนูแล้ว ธนูมีความแข็งแรงและเหมาะมือ เมื่อจับแล้วจะรู้สึกเย็นนิดๆ
ธนูโค้งงามได้รูปดุจพระจันทร์เสี้ยว แต่สีของมันดูหม่นกว่าสีของดวงจันทร์ เหมือนดวงจันทร์ที่ลอยต่ำบนท้องฟ้าในคืนที่หมอกหนา
เมื่อธนูลูกพุ่งตัดอากาศ สายธนูดูบอบบางแต่เยือกเย็น เป็นภาพที่ลืมไม่ลงเหมือนกับดวงจันทร์ที่กำลังจะตก

ธนูยาวนี้มีนามว่า"จันทร์กระจ่าง"
เช่นเดียวกับท่าทางอันงดงามของสาวงามที่ดึงดูดผู้คนให้หลงใหลและลอกเลียนแบบ ต่อมาธนูชุดการทดสอบที่มีนามว่าจันทร์กระจ่างนั้นก็ได้สูญหายไปจาก Liyue อย่างไร้ร่องรอย

