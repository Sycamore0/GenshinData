Quando i demoni tentarono di sommergere il mondo oscurato dalle ombre, la Khvarena si rivelò.
Dal piano della luce perpetua fino alle profonde tenebre del trapasso.
Per prima cosa, la divinità vivente fece scorrere le acque dell'Amrita, ripiantando l'albero della vita perché potesse crescere.
Dalle due entità sacre nacquero i figli della Khvarena, e dalla santa trinità ebbe origine tutta la vita.
La conoscenza sboccia dai suoi fiori, e ogni spirito benevolo è seminato dai suoi frutti.
Fornisce il nutrimento a cinque tipi di usignoli, ed estirpa cinque tipi di radici velenose.
Ci consente di sfuggire dalle illusioni e di raggiungere la purezza, pertanto saremo i suoi guardiani perpetui.
Rendiamo lode al magnifico albero eterno, il suo splendore glorioso non ha eguali!
