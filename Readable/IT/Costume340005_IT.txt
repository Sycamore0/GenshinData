<center>-S'alza il sipario-</center>
<center>O adorata sovrana, suprema principessa dell'Immernachtreich!</center>
<center>Lodate il suo eminente regno, glorificate il suo magnanimo giudizio, esaltate il suo roseo volto.</center>
<center>È per lei che il tuono romba e che le torri vengono erette.</center>
<center>I feudatari dell'Immernachtreich e il Grande Sekretär, il fedelissimo Osvaldo Hrafnavins, si riuniscono qui per ricevere i suoi ordini.</center>
<center>E i suoi cavalieri, taciti e austeri come le maestose montagne.</center>
<center>Il primo, il Cavaliere del valore, armato di una spada senza eguali, così affilata da poter fendere le squame di un drago.</center>
<center>Il secondo, il Cavaliere della sincerità, equipaggiato con un'autentica armatura, in grado di resistere alla furia delle ali di un drago.</center>
<center>Il terzo, il Cavaliere della benevolenza, virtuoso e puro sotto ogni aspetto, che non indietreggia di fronte a nessuna oscurità.</center>
<center>E gli altri cavalieri si riunirono dietro di loro, con il capo chino sotto la cima della torre, ai piedi della loro Prinzessin.</center>
<center>Quanto alla Prinzessin, ella distolse lo sguardo dalla notte fonda e poi si rivolse ai suoi servitori:</center>
<center>"Valore, sincerità, benevolenza, miei eccelsi sudditi. Seguitemi nell'eternità.</center>
<center>Io sono l'anima più nobile di tutto l'Immernachtreich. Finché il mio cuore batterà, non vi abbandonerò mai."</center>
<center>E i cavalieri le obbedirono:</center>
<center>"Le nostre spade e le nostre armature sono per te, nella speranza che siano un mezzo per spezzare tutte le catene e per proteggerti dalla corruzione.</center>
<center>Ti offriamo anche i nostri cuori più sinceri, affinché possano proteggere la tua nobile anima."</center>
<center>Questo fu il giuramento dei cavalieri, che rimasero al suo fianco durante la caccia al drago malvagio Tasraque.</center>

<center>In una terra lontana, Tasraque, dal cuore nero, aveva squarciato e divorato il cielo notturno che proteggeva ogni cosa e aveva creato la sua tana.</center>
<center>Si era insinuato nell'oscurità, affilando le zanne e gli artigli, e con un soffio di fuoco aveva incenerito il cuore della Prinzessin, tingendo di rosso i suoi occhi.</center>
<center>Era il nemico predestinato della Prinzessin e il loro scontro era inevitabile.</center>
<center>Ma la profezia del fato è già stata predetta. Le anime gentili e pure non devono preoccuparsi.</center>
<center>Bisogna solo aprire gli occhi e prepararsi a essere testimoni del ritorno vittorioso della Prinzessin.</center>
<center>-Cala il sipario-</center>
Nota: nella raccolta Fiori per la principessa Fischl, la principessa Fischl ha "occhi cremisi come rubini". Pertanto, si consiglia a chi interpreta il suo ruolo di apportare le necessarie modifiche nella recitazione in modo da rimanere fedele all'opera originale.