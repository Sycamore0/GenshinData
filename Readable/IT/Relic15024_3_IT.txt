
Nella vallata Chenyu ci sono molte montagne, molti fiumi e molte storie. Fra queste, la più famosa è:
Molto tempo fa, una gemma inestimabile cadde nelle mani di un demone che la lanciò in acqua, dove affondò...

L'ampio fiume di una leggenda produce spesso molti affluenti. Uno di questi è il seguente:
Questa gemma una volta era della giada di una montagna sacra, scolpita e resa tale solo dalle mani di Rex Lapis.
E la pietra che era andata perduta poteva essere giada di scarso valore o forse una semplice pietruzza.
Alcuni dicono anche che la giada della storia sia in realtà un'analogia per una bellissima persona.

Le leggende addirittura narrano che un giorno si osservò ciò:

Moltissime koi dalle code che risplendevano come gemme sotto il sole,
lasciati i ceppi dei laghi e dei fiumi in cui le creature acquatiche sono costrette,
volarono via nel vento librandosi in cielo.
Così fecero anche gli orecchini di giada di una certa persona mutata nella forma.