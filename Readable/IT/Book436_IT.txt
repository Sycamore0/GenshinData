Oh Nagarjuna,
con l'aiuto degli spiriti, benedico questa terra di eterna calamità.
Quando la melma degli abissi più profondi macchiò il primo regno,
i gloriosi spiriti che aiutarono il Signore della Saggezza si dispersero in milioni di direzioni.
Tornai indietro attraversando il Fiumestizia alla ricerca disperata di acqua di sorgente.
Aprì una strada per gli spiriti benevoli, così che la misericordiosa luce della saggezza potesse illuminare i quattro angoli.

Oh Nagarjuna,
con l'aiuto della luce degli spiriti, nutro gli spiriti benevoli nel mare di fiori.
Osserva: la luce degli spiriti rivela l'essenza dello spirito, il discendente finale del Dio dell'erba e degli alberi.
Ammira: il guerriero ancora in piedi dopo cento battaglie è il nemico dei Dev.
Nemmeno l'alone color pece al di là dei cieli può eroderne la forma.

Oh Nagarjuna,
Con l'aiuto di un milione di spiriti, trascendo i morti di questa lurida terra.
Purifica i peccati dei senza peccati, così che possano rinascere in una terra pura, priva di sofferenza.
Nei chakra della terra sono contenuti i semi karmici, i quali daranno vita a tutte le creature.
Gli effimeri fallimenti e successi del regno terrestre non sono che l'illusione dei semi esistenti.

Oh Nagarjuna,
con l'aiuto della luce degli spiriti, ho purificato l'abisso dei cieli sopra di noi.
La melma che straripava dalle profondità dell'abisso è finalmente diminuita.
Anche il lascito di Dahri ha dovuto sottomettersi alla legge.
Vennero cantate mille canzoni all'unisono, e pesanti piogge si scatenarono a lungo.

Oh Nagarjuna,
se la marea oscura ricompare e l'abisso nero ritorna,
intona questo inno e prega perché la luce degli spiriti prevalga.
La luce eterna degli spiriti ci guiderà nel nostro cammino verso il cielo.
