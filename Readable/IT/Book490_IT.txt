Al mio insegnante Froderock Fronkonsteen:
...In sintesi, sebbene la tribù dei Tanit sia propensa a negoziare con noi, e attirerà una "traditrice della tribù" in un'imboscata organizzata per consentirci di catturarla...
...Suggerisco vivamente di eseguire degli esami accurati di qualsiasi soggetto a nostra disposizione, nel caso tentino d'ingannarci in qualche modo...
...La capitana Zoya è molto insoddisfatta di quest'accordo. Ha affermato che non solo siamo alla mercé di quell'ignobile donna del deserto, ma che siamo stati addirittura relegati al ruolo di servitori personali per risolvere i problemi interni della sua tribù... Devo ammettere che tutto questo non fa che intaccare il nostro onore di Fatui...
...Quanto sopra è annesso come riferimento per fornire un quadro più preciso della situazione...
Vice comandante della spedizione,
tenente Ruslan Snezhevich.

...
(In allegato una tabella che mostra i dati relativi a un esame fisico multifattoriale di un'indigena Tanit di nome "Jeht". Pare che l'esaminatore sia rimasto positivamente impressionato dal suo stato fisico.)
Eccellente! In tutta onestà, le esperienze precedenti mi avevano fatto dubitare che queste genti del deserto ci avrebbero rifilato gli individui più debilitati, ma non è stato così! La salute di questo soggetto va ben oltre le mie aspettative, il che ha decisamente un certo valore...
...Zoya, vorrei che prendessi in considerazione il fatto che, se riusciremo a completare questo lavoro di ricerca nel deserto, forse il nostro intero corpo di spedizione potrà ricevere i favori del nostro grandioso Messaggero...
(Questa riga è stata barrata ed è stato aggiunto un ulteriore commento in rosso: "Perché non prendi in considerazione i regolamenti militari? Preferisci pensare a quanto tempo ti resta da vivere?")

...Dobbiamo completare il nostro trasferimento verso un punto d'estrazione e concludere immediatamente l'accordo. Attendi la "notifica di trasferimento" prima di compiere eventuali azioni successive.
