Genel bakış:
General Mahamatra göreve dönmeden önce Matra, Kautilya'nın bir şeyler çevirdiğinden şüphelenmeye başlamıştı. Kautilya, en önemli kanıtları gizli tutarak Elchingen'i ortağı olarak yanına aldı. Eğer Gezgin'in ve Paimon'un önemli kanıtlar sağlamada yardımı dokunmasaydı, bu ikilinin faaliyetleri araştırmak Matranın çok daha fazla zamanını alabilirdi.
Bilgelik Küresi ve Çiçek Jölesi gerçekten de "Yakalama Cihazı"ndan ve "Solduran İksiri"nden türetilmiş. Sondan ikisi, Liyue'nin Adeptus Büyüsünden geliyor ve Inazuma'daki Üstün Ağ Topu ile benzerlikler paylaşıyor. Bu yüzden, iki teknolojinin de sağlam referanslara dayandığı söylenebilir. Ancak "Yakalama Cihazı" ve "Solduran İksiri", yetersiz geliştme süresi sebebiyle tamamen doğrulanmamış. Onlar, Amurta araştırmacıları tarafından tehlikeli yaratıkları kontrol etmek için yaratılmış olan deneysel birer eşyadır. Bu eşyalar bir zamanlar korkunç bir kazaya neden olduğundan, hiç şüphesiz sonsuza dek kilitli tutulmalıdır.
Kautilya, ilgili personele rüşvet vermek için kendi konumunu ve Elchingen'in paralarını kullandı. Sonrasında numuneler ve belgeler elde etti ve iki ürünü de geliştirmeleri için birkaç yetenekli öğrenciyi işe aldı. Kautilya, onları daha güvenli ve güvenilir bir hale getirerek bu turnuvayı kötü emellerine alet edecekti ve Sumeru'da büyük bir hasara yol açacaktı.
Matra, Kautilya'nın arka kapı emrini hedef alan bir karşı önlemi geliştirmek üzere başka bir Amurta alimler grubunu topladı. Onu belirli Bilgelik Kürelerine yerleştirdiler ve arenada vardiyada olan Matraya dağıttılar. Herhangi bir şey olursa bu karşı önlem kullanıma sokulacaktı.
Neyse ki turnuvada her şey yolunda gitti. Kimse zarar görmedi ve mal kaybı da yaşanmadı. Turnuva, Ormos Limanı'na finansal kazanç bile sağladı.
An itibariyle Akademi içerisinde bu işe dahil olan tüm personeller gözaltına alındı ve yargılanacaklar. Bu operasyonun lideri Sido, tüm ilgili yerleri doğruladı. Suçluların genel olarak bu bölgelerde görünme olasılığı çok yüksek. Otuzlu Teşkilat birkaç kişiyle onların icabına bakabilir.
Elchingen'e gelince, ilk soruşturmadan gelen sonuçlara göre sponsor paralarının yüzde 60'ının yasadışı kaynaklardan geldiği belirlenmiş. Geri kalanı ise Sumeru'daki ticari kazançlarıymış. Bu Fatui muhbiri olayı oldukça karmaşık olduğundan, Akademi bu konuyla ilgilenmesi için uzman bir personel atayacak.
...

Gezgin ve Paimon:
Sido'nun raporunu bu mektubun ön kısmına ekledim. İlgini çekerse bir göz atıver, belki de durumu daha iyi anlamana yardımcı olabilir.
Hevesli katılımcılar ve seyirciler bu şekilde aldatılmayı asla hak etmiyor. Elchingen'in ticari kazançlarını, katılımcılara para ödülü ve diğer ilgili kişilere de tazminat olarak kullanacağım. Olur da yetmezse, eksik kalan miktar Kautilya'nın cezasına eklenecek.
Canavar Terbiyecisi Turnuvasının olumlu bir etkisi var ve Dehanın Yakarışı Kart Oyunu kadar iyi bilinen bir oyun haline gelebilir. Bu yüzden sadece iki düzenbaz yüzünden turnuvanın sona ermesine gerek yok. Halkın gözünde, bu etkinliği siz ikiniz ev sahibi olarak devraldınız. Lütfen çok fazla endişelenmeyin, her şeyi olması gerektiği şekilde düzenleyeceğinize inanıyorum.
Son olarak, lütfen Guuji Yae'ye benden selam söyleyin. Fırsat olursa onunla bir düelloda kapışmak isterim. Umarım belirli tarzları olan bazı güçlü destelere çok karşı değildir.