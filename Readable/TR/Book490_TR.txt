Öğretmenim Froderock Fronkonsteen'e:
... Özetle, Tanit kabilesi bizimle müzakere etmeye istekli ve bir "kabile hainini" önceden ayarlanmış bir pusuya çekecekler. Biz de orada onu yakalayacağız ama yine de...
... Bir kurnazlık yapma ihtimallerine karşı elde edeceğimiz denekleri dikkatli bir şekilde incelememizi tavsiye ediyorum...
... Yüzbaşı Zoya bu anlaşmadan hiç memnun değil. Sadece o alçak çöl kadınının her açıdan elimizi kolumuzu bağlamakla kalmadığını, aynı zamanda bizim, kendi adamlarımıza dahi zarar vererek çöl halkının kendi içlerindeki pislikleri temizlemelerine yardım eden bir hizmetçi kadar alçaldığımızı söyledi. Bu durumun, Fatui olarak onurumuza gölge düşürdüğünü söylemeliyim...
... Yukarıdakiler, durumu mümkün olan en iyi şekilde anlayabilmeniz adına referans olarak eklenmiştir...
Yardımcı Sefer Komutanı,
Teğmen Ruslan Snezhevich

...
(Aşağıda, Tanit kabilesi üyelerinden "Jeht" adlı bir kadının çok faktörlü fiziksel muayenesini gösteren bir kayıt tablosu var. Görünüşe göre muayene eden kişi, onun fiziksel durumunu oldukça iyi olarak değerlendirmiş.)
Harika! Dürüst olmak gerekirse önceki deneyimlerime dayanarak, bu çöl halkı kendi aralarından en zayıf ve çelimsiz olanı seçip bize verecek ve sonra da bunun adına cömertlik diyecekler diye korkmadım değil. Ama tam aksine, bu deneğin sağlığı beklentilerin çok ötesinde ve bu nedenle bizim için büyük bir değeri var...
... Senden şunu düşünmeni istiyorum Yüzbaşı Zoya. Eğer çöldeki bu araştırma işini tamamlayabilirsek, belki de tüm keşif güçlerimiz büyük Habercimizin lütfunu alabilir...
(Bu satırın üzeri kırmızı kalemle çizilmiş ve kırmızı bir satır eklenmiştir: "Askeri kuralları düşünmeye ne dersin? Ya da belki ne kadar ömrün kaldığını düşünmek istersin, ha?")

... Bir tahliye noktasına transferimizi tamamlamalı ve hızlı bir şekilde anlaşmayı yapmalıyız. Sonraki adımlarımızın ne olacağı ile ilgili bilgi almak için "nakil bildiriminin" gelmesini bekle.
