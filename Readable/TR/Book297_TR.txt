Fantazmagorya

"Hayal devam ediyor."

Bu sözler her hikayenin içinde elbet görülür. Çoğunlukla Immernachtreich Kaiserin'inin sözleridir. Tabii çoğu okuyucuyu ilgilendiren bilinmezlik bu değildir, lakin yine de buradan başlamamız gerek.

Ozvaldo Hrafnavins
Nachtraben'in kudretli efendisi. Fischl'ın savaştaki kuvvetine on puan, Dünya Canavarları'na on beş puan verilirse Ozvaldo'nun kuvvetinin de on üçlük olduğu düşünülebilir. 1. Ciltte Dämmerung'u yendiğinde, bu büyük kuvvetini ortaya koymuştu.
*Tabii Nachtvorhang, Dämmerung'un baş düşmanıdır.
Ozvaldo'nun Fischl'a karşı hislerine gelince... Bay Dokuz bunun aşk değil, muhtemelen kuşlarda görülen bir tür içgüdü olduğunu düşünüyor.
(Editörün Notu: Sevgili okurlar, yazar ne derse desin, Immernachtreich'taki karakterlerin kişisel ilişkileri hakkında istediğiniz gibi çıkarım yapabilirsiniz.)

Bunun dışında, gececi kargaların her zaman komplocu olduğunun ve lanet getirdiğinin düşünüldüğü göz önünde bulundurunca, "Prens Nachtraben" pek de ihtişamlı bir unvan değil. Ozvaldo, muhtemelen bu unvanda ısrar etmiştir. Yoksa yalnızca "Gecenin Şövalyesi" olan biri, Immernachtreich'ın karşısında nasıl bu unvanı kullanabilir ki?

Dünya Canavarı: Gesamtkunstwerk
Bazı şartlar gerçekleştiğinde, Immernachtreich'ın bu döngüde savaşacağı Dünya Canavarı buydu. Savaş gücü yaklaşık otuzdur.
Uzak geçmişin sebepleri ve sonuçları içerisinde filozof Zerdüşt seçilmemiş olsaydı, dünyanın iradesi üzerine olan yarışmayı opera yazarı kazanırdı.
Gesamtkunstwerk, kıyamet operasının sahnesinde yer aldığında, evrenin merkezinde bulunan daha fazla Dünya Canavarının ortaya çıkması engellenemeyecek.
Son ciltte Dünya Canavarı: Yedi Gözü Yaşlı Aziz'in (Aziz'in savaş gücü ondu, yani Fischl'a eşitti) zayıf noktası epey sıra dışıydı. Aziz, başta sadece Zerdüşt için gözyaşı döktü. Bu seçimi yüzünden onu suçlayamayız sanırım.
Hem Zerdüşt'ün hem de Müzisyenin varlık amacı, Adalet Prensesi'ni övmektir. Biri onun vicdanındaki acıyı anlatır, diğeri ise yaptıklarının büyüklüğünü. Tabii Prenses, ikincisini tercih etmez çünkü böyle şeylerden utanç duyar.

Sommernachtgarten
Büyü yapmakta çok yetenekli olanlar, kendi bilinç diyarlarına sahip olurmuş. Sevgileri, nefretleri, istekleri, kıskançlıkları, bağlılıkları ve ruhani tutkuları burada saklanırmış. Diğer romanların kurgusal hikayelerinde buraya Yaz Diyarı denir.
Prensesin Sommernachtgarten'i de bu türden bir diyardır. Sonuç olarak, bu kavramın çok iyi incelenmemiş olması epey yazık olmuş.

Beklenilen Ebedi Dönüş
Hikayenin güzel kısımlarından birçoğu insanlara "Immernachtreich Kaiserin'i, Fischl'ın yaşadığı her şeyi yaşadı mı?" diye sormasına yol açtı.
Fischl'ın babası da önemsiz bir karakter değil elbette. Heybetli ve kuvvetli biri. Fischl'ın aklını başına toplamasına yardım ediyor. Fischl'ın annesi Kaiserin'in yaptıkları ise gayet ilginç bir karaktere sahip olduğunu gösteriyor ancak Kaiserin bu metinde yalnızca tek şey söylüyor, o da: "Hayaller devam ediyor."
Son ciltte Fischl'ın annesi çoktan silinip gitmiş. Yani doğal olarak, bu meşhur sözü bu ciltte geçmiyor.
Ama evren son haline gelir ve evrenin içindeki her şey Immernachtreich'e akarken annesi bilinmeyen amaçlarla bir söz daha söyler:
"Anlamı başka yerde ara. Gece derinleşiyor..."

"Anlamı başka yerde ara. Gece derinleşiyor ama hayaller devam ediyor."
Sevgili okurlar, umarım hepiniz, güneşin her gün doğmaya devam ettiği bu dünyada mutluluğu bulursunuz.

Sorular ve Cevapları
S: Sevgili Bay Dokuz, "Parçalanmış Baltalı Mızrak Efsanesi"nde Göklerin İmparatoru'nun kızı ile Fischl von Luftschloss Narfidort arasındaki ilişki nedir?
C: "Parçalanmış Baltalı Mızrak Efsanesi"nin 5. Cildinin sonuna doğru yaşanan trajedinin, erkek ana karakterden ve Göklerin İmparatoru'nun kızının ona karşı hislerinden kaynaklandığını hissettim. Bu yüzden, erkek bir ana karaktere ihtiyacı olmayan bir Adalet Prensesi'ni yazmaya karar verdim. Böylece ortaya "Prenses Fischl'ın Çiçekleri" çıkmış oldu.
Tabii nihayetinde "Baltalı Mızrak"ın altıncı cildini de yazdım. Bu sayede hikayenin sonu kurtuldu. Aynı anda iki seriyi yazdığım için birbirlerinden etkilenmiş olabilirler ama şahsen sonuçtan gayet memnundum.

S: Var olan tüm gücüyle Mir'in babası (Asura Khan ve kılıcı Laevatain) ve Gesamtkunstwerk savaşsa hangisi kazanır?
C: Aslında bu soruyu cevaplamamayı düşünmüştüm ama editörüm, cevap vermezsem sonraki taslağımı çöpe atacağını söyledi. O yüzden ben Gesamtkunstwerk kazanır diyorum.

S: Bay Dokuz, "Elveda Frau Welt"te saçlarınızın döküldüğünden bahsetmiştiniz. Şimdi daha iyi misiniz?
C: Yae Yayınevi böyle soruları kabul etmese olur mu? Ayrıca insanlar bu yeni basımlarda eklenenleri okuyorlar mı ki?
(Editörün Notu: Ama okurlar size karşı çok ilgili! Bu arada evet, yeni basımları almayı da çok istiyorlar.)