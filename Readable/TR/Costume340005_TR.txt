<center>—Perde Açılır—</center>
<center>En kutsal hükümdar, Immernachtreich'ın yüce prensesi!</center>
<center>Ulu yöneticimize şükran göster, yüce muhakemesine övgülerini sun, onun gül sureti daima asaletini korusun.</center>
<center>Gök onun için gürülder ve uğruna kuleler dikilir.</center>
<center>Immernachtreich'ın lordları ve Muhteşem Sekretär, en sadık Osvaldo Hrafnavins, prensesin emrinde hazır bulunmak için burada toplanın.</center>
<center>Şövalyeleri de adeta heybetli dağlar kadar sessiz ve acımasızlar.</center>
<center>İlki, bir ejderin pullarını bile parçalayabilecek eşsiz keskinlikte bir kılıç kuşanmış Yiğitlik Şövalyesi.</center>
<center>İkincisi, doğruluk zırhını kuşanmış, ejderin kanatlarıyla çıkardığı fırtına karşısında bile yıkılmayan Dürüstlük Şövalyesi.</center>
<center>Üçüncü sırada cesur ve iyi kalpli, karanlıkta hiçbir zaman umudunu yitirmeyen Hayırseverlik Şövalyesi.</center>
<center>Diğer şövalyeler de onların arkasında, kulenin zirvesinin altında, başları öne eğik Prenseslerinin yanı başında bekliyordu.</center>
<center>Prenses, hizmetkarlarına seslenmeden önce gözünü gecenin karanlığından ayırdı.</center>
<center>"Yiğitlik, Dürüstlük ve Hayırseverlik. Benim muhteşem kullarım. Sonsuzluğa benimle gelin."</center>
<center>"Immernachtreich'taki en saygın kişi olarak kalbim atmaya devam ettikçe, sizi asla yüzüstü bırakmayacağım."</center>
<center>Şövalyeler ona itaat etti:</center>
<center>"Kılıçlarımız ve zırhlarımız senindir! Onlar tüm zincirleri kırsın ve seni tüm kötülüklerden korusun."</center>
<center>"Temiz kalplerimizi sana adıyor ve asil ruhunu koruyacağımıza ant içiyoruz."</center>
<center>Bu, onların şövalye yeminiydi ve prenses, zalim ejder Tasraque'yu avlarken yanından ayrılmazlardı.</center>

<center>Acımasız Tasraque gökyüzünün koruyucu karanlığını bölüp yok etti ve inini kurdu.</center>
<center>Karanlıkla süzülüyor, dişlerini ve pençelerini keskinleştiriyordu. Alevden nefesi Prensesin kalbini yakıp kül ediyor, gözlerini kırmızıya çeviriyordu.</center>
<center>Ejder, Prensesin ezeli düşmanıydı ve hesaplaşmaları kaçınılmazdı.</center>
<center>Kaderin kehaneti zaten bellidir. Adil ve saf ruhların korkmasına gerek yoktur.</center>
<center>Gözlerinizi açıp onun galip gelişine şahitlik etmeye hazır olun.</center>
<center>—Perde Kapanır—</center>
Not: "Prenses Fischl'ın Çiçekleri"ne göre Prenses Fischl'ın "yakut kırmızısı gözleri" var. Kaynağın aslına sadık kalmak adına Prensesi canlandıracak oyuncunun gerekli ayarlamaları yapması gerekir.