...
Gurabad şehrinde zorunlu işçi çalıştırma.
Zafer Ruhu Parvezravan'ın emriyle ve Al-Ahmar'ın lütfuyla, kötülerden ve zalimlerden korunmak adına burada bir kamp kurduk.

İşçiler iyi bir şekilde beslenebilsin, giyinebilsin ve kendilerini koruyabilsin diye ücretlerin iyi olmasını, tedariklerin ve dağıtımın düzgün olmasını sağlamalıyız.
Yaralanmalarla, anlaşmazlıklarla, talihsiz olayların sonuçlarıyla ve işkencelerden kaynaklanan davalarla başa çıkabilmek adına hukukçu, asker ve hekim kadrolarının doldurulmasını sağlamalıyız.
Şantiyelerde dükkan, yatakhane, revir, han ve mezarlıkların olmasını sağlamalıyız. Ayrıca işçilerin kafalarına göre girip çıkmalarını önlemek için bu alanların birçok askerle iyice korunması gerekir. Bunların hepsi, çalışmaların harici şeyler tarafından aksatılmaması için.
İşçilerin ücretleri, vadesi geldiğinde imha edilecek olan kamış kağıdı senetleriyle ödenecek, gümüş için özel takas yasaklanacak ve ödemeler gecikmeksizin yapılacak. Bu tür meseleleri halletmek için nakit para da kullanılabilir. Bu tür fonların kullanımı, mal satın almak, kira ödemek ve aletlerin bakımı ile sınırlı olmalı ve başka şeyler için kullanılmamalıdır.
İzne ayrılanların maaşları yarı yarıya kesilmeli ve işten kaytaranlar ise ağır şekilde cezalandırılmalıdır.
Görünen o ki son günlerde Pirinç Maskeli asiler yine o çirkin suretlerini göstermeye başladı. İşçiler, çalışırken daima yanlarında mühürlerini taşımalıdır. Yanlış güne ait bir mühür taşıyanların ise isyancılarla iş birliği içinde olduğu kabul edilecektir.
Kölelik kaldırıldı. Majesteleri Parvezravan, eşit olmayan tüm köle sözleşmelerini ve dünyanın dört bir yanındaki köle sahiplerine tanınan özel ayrıcalıkları iptal etti. Zengin ya da fakir, bugünden itibaren herkes kendi gücüyle ayakta duracaktır.
Pirinç Maske sempatizanlarının çoğalmasını önlemek için tüm iş birlikteliklerinin ve toplantılarının rapor edilmesi gerekiyor. Ondan fazla kişi bildirimde bulunmadan toplanırsa, her üç kişiden biri idam edilir. Beşten fazla kişi haber vermeden toplanırsa ikisi kırbaçlanır.