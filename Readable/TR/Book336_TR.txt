1. Soru: Sabah erken saatlerde dört, gün içinde iki ve gece de üç ayak üzerinde yürüyen şey nedir?
Cevap: Baloya katılmak için insana dönüşen, daha sonra bir ayağını kırıp bastonla yürümek zorunda kalan bir ejder.
Bilgelerin en sevdiği, en çok da çocukların doğru bildiği cevap budur. Yetişkinler içinse, bir ejderin insana dönüşmesi korkunç bir komplodur. Eski bir kehanete göre, deniz ejderlerinin kadim efendisi Kadim Su Ejderhası kesin olarak bir insan suretine bürünecek. Ancak çocuklar açısından düşünürsek, bu sorunun cevabı karşılıklı hoşgörü ihtimalinin bir göstergesidir.
Ama ejderleri bu şekilde sempatik göstermek akıllıca değildir. Böyle şakalar korkuyu hafifletse de çocukların dikkati elden bırakmasına yol açar.
(Derinliklerin Ejdervarisleri, diğer elementlerin gücünü ele geçirmek için evrildiler ve böylece saflıklarını yitirmiş oldular. Bu yüzden de Kadim Su Ejderhası bir daha kendi türünden doğmayacaktır.)

2. Soru: Sadece bir ağzı olan, bazen dört ayaklı, bazen iki ayaklı ve bazen de üç ayaklı bir varlık. Başka şeylere dönüşemiyor olsa da karada yürüyebilir, suda yüzebilir ve gökte uçabilir. Ne kadar fazla ayak üzerinde yürürse o kadar zayıf olur. Bu varlık nedir?
Cevap: İnsan.
İnsanlar bebekken elleri ve ayakları üzerinde emekler, yetişkin olduğunda iki ayağı üzerinde ve yaşlandığında da bastonla yürür. Cevap kuşkusuz "insandır."

3. Soru: Bir ağzı olan ama hem iki hem dört ayak üstünde yürüyen şey nedir?
Cevap: Büyükbaş hayvancılık yapan biri.
Bu oldukça eski bir bilmecedir. Geçmişte, büyükbaşın ne demek olduğunu sadece okuduğumuz metinlerden anlayabilmiştik. "Dört ayak", dört ayaklı hayvanlar için kullanılıyormuş. Tıpkı Sıgır, Ad ve Yalban Donuzu gibi. Byakuyakoku okyanusun derinliklerine gömüldükten sonra bu hayvanların soyları, yaşam alanı ve yiyecek yokluğundan iki nesil sonra tükenmiş.
Watatsumi Omikami'nin gelişiyle birlikte bazılarımız yeni bir yuva yapmak ve oradaki insanlarla iletişime geçebilmek için denizin yüzeyine döndü. Böylece biz de bu hayvanların isimlerini yeniden gözden geçirebildik. Omikami ve Müridinin kehanetlerine göre bir gün hepimiz denizin yüzeyine geri döneceğiz, bu yüzden bu isimleri doğru öğrenmek önemli.
Sıgır, büyükbaşlara denir. Ad, at ve otman donuzu ise orman domuzu demektir.

4. Soru: Her gün birbirini doğuran iki kız kardeş kimdir?
Cevap: Gece ve gündüz ya da Beyaz Gece ve Ebedi Gece.
Bu kolay bir bilmece. Gündüz ve gecenin birbirini takip etmesinden, aynı zamanda Byakuyakoku'da da Dainichi Mikoshi'nin kontrol ettiği Beyaz Gece ve Ebedi Gece döngüsünden bahsediyor. Bu topraklar Dainichi Mikoshi inşa edilmeden önce sonsuz bir gece yaşamış olsa da insanların gördüğü, tanıklık ettiği şeyler değişmedi.
Bu arada, Byakuyakoku'daki seraplar ve Günahkar Ruhlar denen iki gök olayı başta ayrım yapılmaksızın Eidolonlar olarak adlandırılırdı ve aynı olayın farklı yansımaları olarak görülürdü. Byakuyakoku halkı ancak Watatsumi Omikami geldikten sonra bu iki olayın ne olduğunu anlayarak onlara farklı isimler verebildi. Her ne kadar güneş Byakuyakoku'yu aydınlatmasa da Beyaz Gecede görülen seraplar Güneş Alevi Tayfları, Ebedi Gecede görülenler ise Ruh Alevi Tayfları olarak adlandırıldı. İnsanlar zaman geçtikçe ikisine de Güneş Alevi Tayfları demeye başladı çünkü temelde ikisi aynı şey.

5. Soru: Ben Işık Efendisinin Gölgesiyim. Yeryüzünden gökyüzüne yükselen kanatsız bir kuşum. Benim huzurumda gözyaşı dökerler ama içleri sızlamaz. Hafif bir rüzgarla yok olurum ve fani hayatım son bulur.
Cevap: Bu bilmecenin cevabı dumandır. Kuşlar kanatlı canlılardır, bu yüzden Enkanomiya'da görülmemeleri normaldir.

6. Soru: Bir babanın on iki çocuğu vardır. Her biri, farklı görünüşlere sahip altmış kız doğurur. İçlerinden otuz tanesi sarışın, diğer otuzu ise esmerdir. Bu aileden hiç kimse ölüm nedir bilmez, sadece yok olurlar. Baba kimdir?
Cevap: Cevap yıldır. Byakuyakoku halkı için altmış adet sarışın ve esmer çocuk kısmı biraz kafa karıştırıcı olabilir ama 4. soruyu anlarlarsa her şey daha mantıklı gelecektir.
Eski zamanlarda bu bilmecenin bir devamı vardı. Kabaca şu şekildeydi: Her bir torun on iki çocuk daha doğurur ve on iki çocuğun her biri tekrar altmış çocuk doğurur. Daha sonra her bir çocuk tekrar altmış çocuk doğurur ve yine onların da çocukları olur. Nihayetinde tüm çocuklardan tek ve ezeli çocuk, on dört milyar yılın "annesi" "Tokoyo Ookami" doğana kadar çocuklar doğmaya devam eder.
Watatsumi Omikami insanların bu bilmeceyi sormasını yasakladı.

...

Ek: Tarihi figürler, Sıklıkla Kullanılan Adları, Narukami Tarzındaki Karşılıkları

Kairos - Tokoyo Ookami
...Eris - Arisu
Abrax - Aberaku
Charon - Ka...
Spartacus - Supada
Emma - Ema
... - Ejder Balığı
Antigone, Antigonus - Antei
...
...
Erebos - Eboshi
Echion - Eki
Udaeus - Uda
Asclepius - Surepio
...