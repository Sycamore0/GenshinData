初，岩王降居，退海潮，立天衡，镇汐流。民遂安生，开山以采玉，凿岩以通达，聚石以为砦。有言：山蕴玉则有辉，故名之曰「山辉砦」。其时，天衡之民多以采矿为业，往来千里皆无贫者。

注曰：山辉砦今讹为「山辉岩」，久经颓落，化为山岩，不复初时风貌。

…

有尘王魔神名归终者，与岩王交好，设强弩拱卫天衡，曰「归终机」；又率其民众居天衡北，耕田为业。其盛时阡陌交通，市镇农田远至石门而不绝。归终尝谓岩王：「今我离民，皆安居乐业，几同归乡，莫如名之归离原。」岩王称善。归离原故而得其名。

注曰：后诸魔神谋位，大乱遽起。虽诸仙人奋战力保，然战事杂乱，归离原深受混战之苦，尘神归终亦薨于其中。故岩王帝君迁其民入天衡之南，归离原自此荒废，不复往日之繁盛。

…

岩王平定诸魔神，仙人夜叉各安其位，璃月复归平和。此前魔神混战千年，桑田尽毁。璃月之民遂以商贾、巧工为业。其佼佼者联合一体，名之「七星」。故璃月港雏形既成。七星下辖又有八门，内外诸业无所不包。又有千岩之军听令七星，内抚民众，外镇妖魔。是所谓岩王帝君之治。