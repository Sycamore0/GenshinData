珊瑚宫者，初为海渊，后有大蛇渡来，盘桓而升涡流，塑珊瑚而成岛。是故珊瑚宫人名之「海祇岛」，盖以大蛇为神也。
海祇之人自称海民，奉大蛇远吕羽氏尊。海祇岛以神宫为高府，无将军奉行之畴。大小事务仰赖诸巫女，巫女之首曰「现人神巫女」，统领政事、祭典。
往年魔神混战，雷电大御所将军殿下定稻妻全土于一元，众皆震悚俯首，各安其位，或有直遭殄灭，再无非分之妄。大蛇远吕羽氏尊原素与鸣神以西界为分野，相安无碍，是时忽横生歹意，举力东侵。
战事酷烈，民生惨苦。两方鏖战今八酝岛，皆多有伤亡，大御所殿下之爱将天狗笹百合亦陨落其间。大蛇终为大御所殿下斩杀，薨于八酝岛。
自此以后，珊瑚宫遣使降服，尊稻妻幕府为大宗主也。